सम्राट अकबर के धाय भाई आधम खान और उसके सहयोगी पीर मुहम्मद द्वारा मालवा विजित कर लिया गया है
 सदैव सुरा सुंदरी और संगीत के रस विलास मे डूबा रहने वाला वहाँ का अत्याचारी शासक बाजबहादुर फरार हो चुका है
 और शेष रह गया है   अकबर के नुमाइंदों के अमानवीय अत्याचार सहता नाशाद मांडवगढ़
पीर मुहम्मद के एक पोशीदा पत्र द्वारा अकबर की धाय माँ और आधम खान की माँ माहम अनगा अपने बेटे द्वारा मालवा में हो रही मन मानियों पर परदा डालने के लिए गुप्त रूप से आगरा छोड़कर मालवा में विराजमान है
दिन भर प्रत्यक्षदर्शी राजदारों और महल में शेष रहे दास दासियों  कनीजों और नपुंसकों को किसी भी वक्त आगरा से आ धमकने वाले शहंशाह अकबर के आगे जुबान न खोलने या हमेशा के लिए उन्हें मौत की गहरी नींद सुलाने का हुक्म देते देते  माहम जीनत महल के एक कक्ष में आधम खान के पास आ लेटी है
मालवा की रिआया के बगावती रुख और उसके बेटे द्वारा उन पर ढाये जुल्मों की दास्तान सुन सुनकर माहम  भकबावली हो गई है
 उसे दीवान पर लेटे लेटे भी नींद नहीं आ रही थी
 तभी शांत महल की खामोशी तोड़ता पीर मुहम्मद उनके बीच उपस्थित होता है
बिना सिजदा कोर्निश जड़ाऊ तख्त से नीचे दीवाल के सहारे पड़ी मसनद पर  पीर मुहम्मद का यों चुपचाप आकर बैठ जाना माहम अनगा को अंदर तक हिला गया
 


उसे लगा जैसे   हजरत मूसा की पवित्र राह रोकने गई फराओं की सेना को लाल सागर की विकराल लहारों ने निगल लिया है और उन्हीं में से बचा कोई भाग्यशाली सैनिक अपनी तबाही का पैगाम लेकर यहाँ आ बैठा है



 माहम पसीने से तरबतर रेशमी दामन को शानों से खींचकर  सिर ढाँपते हुए उठ बैठी    तुम बोलते क्यों नहीं  यूँ खामोश क्यूँ हो पीर मुहम्मद


 आखिर बात क्या हुई
अब बात मुझसे ही पूछी जा रही है


 मैंने तो पहले ही आगाह किया था आपके लाड़ले को कि चंद हाथियों से काम चलने वाला नहीं  हमें रिवायत के मुताबिक हरम में लूट का माल भी भेजना चाहिए था


 अब भुगतो  आलमपनाह बहाना ए शिकार मालवा आ रहे हैं
या


अल्ला ह


  पीर मुहम्मद द्वारा गर्दन उठाकर उसी भावावेश में हाजिर जवाब होते ही माहम  उसके उत्तर में छुपे जाने पहचाने भय से खौफजदा होकर अंदर तक हिल गई थी
 वह इस सब की जड़ शराब में धुत् पास लेटे आधम को झिंझोड़ते हुए कोसने लगी थी    आ धम तुमने अच्छा नहीं किया  बेगुनाह कैदियों  मासूम मर्द औरतों और बच्चों को कत्ल करवा कर



 और तो और


 तुमने हाथ में कुरान ए पाक लेकर रहम की भीख माँगते शेख उलेमाओं तक को नहीं बख्शा



 अच्छा हुआ मैं यहाँ आ गई  वरना
वरना क्या अम्मी


 वो आलमपनाह है तो हम उसके पनाहगार नहीं  दूध भाई हैं



 हमारा भी वजूद है
 


तुम सोच रहीं हो मैने उनका कत्ल कर बुरा किया है  ये तुम्हारी भूल है
 


जरा सोचो  अगर मैं इस जंग में मात खा जाता या खेत रहता  तो क्या ये सब खुशियाँ मनाने की जगह मेरे लिए मर्सिया गा रहे होते



 शहंशाह  सल्तनत और तख्तो ताज बदलते हैं


 लेकिन हमारे दिलो दिमाग पर हर वक्त हुकूमत करने वाले  ये शेख उलेमा क्यों नहीं बदलते
 क्यों   हमें अपने जा ल
चटा क
  अपने जवान बेटे के बगावती बुलंद लफ्जों को सुनकर  माहम बेकाबू हो गई  तैश में आकर उसने आधम की कनपटी पर एक जोरदार तमाचा रसीद कर दिया था
 ठीक उसी वक्त हाथ में सुराही और नक्कासीदार सोने के गिलास में पीर मुहम्मद के लिए पानी लेकर आ रही कोई कनीज इस प्रकरण को देखकर अपने को सँभाल सकने में असमर्थ  दहलीज पर पाँव रखते ही हाथ से गिलास छोड़ बैठी  जिसने फर्श पर गिरकर  उस  आवाज को और दुगना कर दिया था
यह आवाज अभी थमी भी नहीं थी कि दो शाही सैनिक  मुगलिया ठाठ बाठ में अपनी जूतियों  जिरह बख्तर से रगड़ खाकर आवाज करती तलवारों और हाथ के भालों की रगड़ से मिली जुली आवाजें करते  शांत महल की अशांत खामोशी को भंग कर देते हैं
 उन सैनिकों में मनसबदार जैसा लगने वाला एक भद्र युवक माहम को कोर्निश कर पीर मुहम्मद के बगल में पड़ी मसनद पर अभी बैठ भी नहीं पाया था कि उसके साथ आए एक अजनबी सैनिक को देख  माहम ने उस पर सवालों झड़ी लगा दी थी    अब तुम किस बला का पैगाम लेकर आए हो अलीकुली खान


  तुम्हारे साथ ये सिपाही कौन है
दाई अम्मी
 ये हारुन है  हमारा साथी



  वह अचानक किए सवाल पर झेंप गया था
मुगल या पठान तो नहीं लगता
हाँ
राजपूत भी नही
जी
फिर फौज में भर्ती कैसे हुआ
बहुत लंबी दास्तान है
सुनना चाहूँगी
पर आपका वक्त जाया होगा
उसकी फिक्र मत करो


  तुम मनसबदार हमारी नेक नीयती का फायदा उठाकर  हुनरमंद सिपाहियों की जगह बेअक्ल लोगों और घोड़ों की जगह मरियल टट्टुओं की गिनती भी करवा देते हो
दाई अम्मी  हम पर ये झूठा इल्जाम है


 हारुन को तो खुद जिल्लेइलाही ने फौज में भर्ती करने का हुक्म दिया था
अच्छा


 तो हम भी सुनें इस अदने से सिपाही की दास्तान ए हकीकत  जिससे शादमान होकर आलमपनाह ने इसे फौज में भर्ती करने का हुक्म दिया



  माहम बंदर की बला तबेले के सिर मढ़कर खामोश हो गई थी
 अलीकुली खान के पास भाला लेकर सावधान की मुद्रा में खड़े हारुन को ऐसी हमलावाराना स्थिति का तजुर्बा नहीं था
 पर वह सहना जानता था
 उसने निगाह भरकर अलीकुली खान को देखा  और उसके एक इशारे पर गर्दन झुकाए  दीवाल के सहारे वहीं बैठ गया था
 पर इन सबका आदी अलीकुली बिना असहज हुए  हारुन से पूर्व में सुनी उसकी आपबीती अपने लफ्जों में सुनाने के लिए  गला खखार कर दाड़ी पर हाथ फेरते हुए आगे बढ़ा    आज से तीन चार साल पहले ये सिपाही रियासत ए ग्वालियर की गढ़ी गुहीसर  वर्तमान म
प्र
 के भिंड जिले का ग्वालियर से लगा एक ऐतिहासिक दक्षिणी सीमांत गाँव
  के एक गढ़ीदार का एक मामूली सा हलवाहा था
 मुफलिसी का बोझ और सूद की रकम में इसे गिरवी रखकर इसके अम्मी अब्बा  बचपन में ही दुनिया से रुखसत हो गए थे
 


जब ये किसी काम का हुआ तो उस गढ़ीदार के हल की मूँठ इसके हाथ में थी
 


अपने साथ के बीसियों हलवाहों की तरह यह भी गढ़ीदार को अपना खुदा और उसके खेतों में रोयेंदार फसल उगाना अपनी किस्मत का खेल मानकर  सुकून
 से जिंदगी बसर कर रहा था
 पर
पर क्याऽ


 मैं सब कुछ सुन सकती हूँ
  सहसा बीच में ही सिर झुकाकर चुप हुए अली कुली खान की ओर आँखें गढ़ाते हुए  माहम ने हुक्म दिया
बात ये है   धाय अम्मीऽ



 शायद आपको मालूम भी न हो


 हिंदुओं मेंऽ
कहो कहो आगे बढ़ोऽ



  फिर से कुछ ठहरे अलीकुली को माहम ने जब आगे बढ़ने का आदेश दिया  तो वह कुछ साहस करके फिर आगे बढ़ा    हिंदुओं में बेवा औरत का दूसरा निकाह नहीं होता
 


वे या तो अपने शौहर की मैय्यत के साथ जिंदा जल जाती हैं  या ता उम्र सफेद लबादा ओढ़े बाप  भाई या ससुर के यहाँ फकीराना अंदाज में अपनी जवानी काट देती हैं
 


अब हर कोई इतना उसूलों का पाबंद नहीं होता कि अपनी जिस्मानी भूख दबाए उम्र भर पाकीजा बना रहे
माहम ने कुछ देर के लिए फिर चुप हुए अलीकुली को अपना हाथ और सिर एक लय में ऊपर उठाकर  आगे बोलने की मौन स्वीकृति दे दी थी
 माहम का संकेत पाकर अलीकुली खान ने एक ठंडी आह भरी और एक नए साहस के साथ आगे बढ़ा  जैसे वह दास्तान ए अमीर हम्जा सुना रहा हो    ऐसा ही एक हादसा उस गढ़ीदार की बहन के साथ हुआ
 


जवानी की दहलीज पर पाँव रखते ही एक जंग में उसका शौहर मारा गया
 सती न होने से खाविंद की मौत का जिम्मेवार उसकी बदकिस्मती बताकर  ससुराल के धक्कों ने उसे भाइयों के घर ला पटका
 जहाँ भाभियों के तानों के बीच सब कुछ सुनते सहते उसने अपने को पूजा पाठ में भी खपाना चाहा  पर बात बनी नहीं
 


प्यास किसी चश्में की तलाश में लगातार भटक रही थी
तब जाने अनजाने अपने हार खेत का काम करने वाले इस साँवले सलोने नौजवान में  उस लड़की को अपनी मंजिल दिखाई दी
 और


 धीरे धीरे यह भी मुहब्बत की पाकीजगी में डूबकर अपने और उसके बीच के जमीनी फर्क को झुठलाने की कोशिश में आ गया था
 


लेकिन जिस कौम में इसकी जात वालों से गुलामी करवाने के अलावा उन्हें छूना तो दूर  उनके साये से भी गुरेज की जाती हो  वहाँ मुहब्बत परवान कैसे चढ़ सकती थी
 हम इसका अंदाज लगा ही सकते हैं
 


एक दिन अलस्सुबाह जब यह गढ़ी से हल लेकर खेतों पर निकल गया
 तब आँखों में नफरत के शोले और हाथ में नंगी तलवार लेकर उस लड़की का भाई इसके पीछे पीछे खेतों पर जा पहुँचा
फिर क्या हुआ



  अचानक बीच में ही रुक गए खान को देखकर हारुन और कुछ कुछ मदहोश आधम खान के अलावा  सबके मुँह से यह सवाल उठ खड़ा हुआ
 धीरे धीरे सबकी जिज्ञासा इस दास्तान ए हकीकत में बढ़ती ही जा रही थी
 और इस कथा का नायक खामोश नीची निगाह किए  अपनी हर रोज की देखी भाली तलवार को मूठ के बल पकड़े  अपनी झेंप मिटाने के लिए  उसे बड़े गौर से देखे जा रहा था
 बाकी सब उसके किस्से में मशग़ूल



 खान ने एक कनीज के हाथ से पानी मँगाकर पिया और आगे बढ़ा
 यह उस किस्से का ही असर था कि अलीकुली को पानी लेकर आई वह ढीठ कनीज  धूल खाए न खाए गुलदानों को साफ करने के बहाने  वहीं ठिठक कर रह गई थी
 खान धाराप्रवाह आगे बढ़ा जा रहा था    फिर क्या था


 एक भरसक वार उस शैतान ने हल चलाते इस बेचारे हारुन की पीठ पर किया



 वह तो खुदा का शुक्र था कि ये हाथ में बैलों को हाँकने की पनैठी लिए था



 जैसे ही इसने बैल हाँकने के लिए पनैठी पीछे फटकारी तो उस जालिम की तलवार का वार  चमड़ा बँधी बाँस की उस मजबूत लकड़ी के दो टुकड़े करता  पीठ पर जा फिसला
 


अपने ऊपर अचानक हुए हमले से घबड़ाकर ये वहाँ से भाग खड़ा हुआ
 


और भागते हुए भी उस मादरजात ने इस पर शमशीर फेंक कर मारी  जो इसकी पीठ पर एक गहरा  जख्म  पैदा करती  वहीं गिर पड़ी
 पर उस जल्लाद के हाथ इसकी मौत नहीं लिखी थी


 और ये वहाँ से बचता बचाता भाग खड़ा हुआ
क्या यह सब हकीकत है



  अबकी माहम की सवालिया निगाहें  अलीकुली खान की जगह हारुन के चेहरे पर जा टिकी थीं
 वह बड़ी सूनी निगाह से महल के बाएँ दरवाजे के ऊपर लगे शिकार चित्र पर अपनी दृष्टि गड़ाए हुए था
 जिसमें हाथी पर सवार कोई राजा अपने फौज फाँटे के साथ  एक चीते का शिकार कर रहा है
 राजा का लंबा भाला चीते की गर्दन को बेधे हुए है और घुटनों के बल हुए हाथी ने अपनी सूँड़ में उसकी कमर लपेट ली है
 रंग बिरंगे वस्त्रों में सजे धजे राजा के नौकर चाकर भी अपने अपने भाला बर्छियों से उस पर वार कर रहे हैं
 दो शिकारी कुत्ते भी उस घायल चीते पर चढ़ चढ़ बैठ रहे हैं
 


इस आखेट चित्र को देखकर हारुन अपने किशोर जीवन की वास्तविकता और इस तस्वीर की रंगीनियों से समानता करता  अपने गाँव  गढ़ी गुहीसर की यादों में खो गया था
 जब वह अन्य बेगारियों के साथ अपने झबरा और मुतिया कुत्ते को लेकर  फटे पुराने कपड़ों में नंगे पाँव  गढ़ीदार के छोटे भाई और अपने वर्तमान शत्रु कुँवर राय बेहंडल के साथ झिलमिल  गुहीसर से नीचे उत्तर से दक्षिण की ओर बहने वाली एक वर्षाकालीन नदी  जिसका मनोरम उद्गम बेहट से पूर्व में है
  के किनारे डाँग में शिकार करवाने जाता था
उसे अपने यथार्थ और इस चित्र में धरती आसमान का अंतर नजर आ रहा था
 वह इस सबसे बेखबर अपनी तुलना उस चित्र से करता न जाने कब का अपनी बूढ़ी आजी के मुँह से सुने झिलमिला जोगी के किस्से और उसी के नाम से मेल खाती झिलमिल नदी के किनारे किनारे  डाँग में लियो लियो


 पकरो मारो


 ये गयो ये गयो की आवाज के साथ हाँका लगाता  अपनी किशोर स्मृतियों में गोता लगाने लगा था
 उसकी ये तंद्रा एकाएक तब भंग हुई  जब माहम के साथ साथ सबकी सवालिया नजरे उसकी पीठ से जा टकराई
 अलीकुली खान की कुहनी के इशारे ने जब उसे सबकी ओर मोड़ा  तो वह चकित भीता हिरण की मानिंद अकबका कर गया था
 माहम ने जब यह सवाल पुनः दोहराया तो हारुन ने स्वीकृति में अपनी गर्दन हिलाकर  एक बार फिर अपना सिर झुका लिया
 हारुन की मौन स्वीकृति से सहमत माहम ने अलीकुली खान से फिर आगे बढ़ने को कहा



 सम्राट के आगमन की गुप्त सूचना उसके मन में हौल पैदा किए जा रही थी
खान एक नए जोश के साथ फिर आगे बढ़ा    सुबह से लेकर लौट सुबह तक ये भूखा प्यासा न जाने किस उम्मीद में  वहीं एक ज्वार के खेत में पड़ा रहा
 दिन चढ़े जब गढ़ी से डाँग की ओर जा रहे चरवाहों के मुँह से उसने ये सुना  कि    हरना कुँवरि गनेश को बावड़ी में पटक कर फरार हो गया है
  


जिसने कभी उसे फूलों की छड़ी से भी न छुआ हो  उसी के सिर खून का इल्जाम



 फिर तो इसके सीने में बदले की आग भड़क उठी  सारी गढ़ी को तबाह करने की मन में ठानकर ये चश्में  दरिया  सहरा  पर्वत पार करता  चंबल के बीहड़ों में जाकर  बागियों के गिरोह में शामिल हो गया था
 


उसी दरमियान मैं किया खाँ गुंग के साथ  सुहेल अफगन पर फतह पाने रियासत ए ग्वालियर गया हुआ था
 हमने बमुश्किल हिंदुस्तान के सबसे मजबूत किलों में से एक किला ए ग्वालियर पर जीत हासिल की और फतह का पैगाम लेकर  पाँच सवारों के साथ खुशी से झूमता  आलमपनाह के हुजूर में आगरा लौट रहा था
अटेरगढ़ से आगे दरिया ए चंबल पार करना होता है
 


तब हमें जरा भी गुमान नहीं था कि बुखारा से बंगाल तक अपनी फतह का परचम लहराने वाली मुगलिया फौजों के खौफ से नावाकिफ कोई बागी  हम पर कातिलाना हमला भी कर सकते हैं
 


मैं जैसे ही नदी पार पहुँचा  अचानक दरिया के किनारे खड़े हींस करील बबूल और पीलुओं की झाड़ियों से भाला  बर्छी  कांता  बल्लम  धारिया  पथरकला और कड़ाबीन लिए  बड़ी बड़ी मूँछों वाले खूँख्वार बागी हम पर टूट पड़े
 जब तक हम सँभल पाते तब तक उन बागियों ने



     बागी ही क्यों


  लुटेरे या डाकू नहीं
  पीर मुहम्मद ने आशंका जताई
हम उन्हें  दोनों नाम से नवाज सकते है
 


दरअसल हैं वो बागी ही
वो कैसे
कई सौ साल पहले ये लोग देहली के आसपास रहते थे
 हर हमेशः हमलावरों की आमद और अपनी दुख्तरों बीबियों के चेहरे पर छाए रहने वाले खौफ ए अस्मत  अस्मत लुट जाने का भय
  से तंग आकर  ये लोग  दिल्ली से चलकर आगरा से नीचे चंबल यमुना के दोआब में जाकर बस गए हैं
वहाँ की आबोहवा में पलकर अब वे इतने खूँख्वार गए हैं कि जब कभी हमारी फौजें रसद लेकर उधर से गुजरती हैं  तो वे गुरिल्लाओं की मानिंद अचानक जंगल झाड़ियों से निकलकर  मारकाट और लूट पाट मचाते वापस उन्हीं बीहड़ों में छुप जाते हैं
 उनसे से किसी सुल्तान ने आज तक जजिया और खिराज नहीं वसूल पाया
  ब्रिटिश गजेटियर वोल्यूम  डी
 एल
  ड्रेक बुक मेन्स आई
सी
एस
बड़े ही शातिर हैं



  माहम ने एक लंबी साँस खींची
और उस दिन हम भी उनके शिकार हो गए होते


 जब तक हम सँभलते तब तक उन्होंने हमारे चार साथी सवार काटकर चंबल में बहा दिए थे
 उनके अरबी  इराकी और कुम्मैती घोड़े  ढाल तलवारें और तोड़दार बंदूकें  जिन्हें आलमपनाह ने खुद अपनी देखरेख में फतहउल्ला खाँ शिरांजी से बनवाया था  वो सब उनसे एक एक कर छीन ली गईं
 


सौ का सुल्तान क्या करता
 बहादुरी वहाँ काम नहीं दे रही थी
 


मैं भी कई चोट खाया बेदम होकर घोड़े की पीठ पर चिपका  खुद को बचता बचाता वहाँ भाग निकला
किस्सा हारुन का चल रहा था और तुम अपना सुनाने लगे
 


जब यह बागियों में शामिल हो गया था


 फिर इससे तुम्हारा साथ कैसे हुआ
 कैसे यह फौज में आया
 जल्दी बताकर इसे यहीं खत्म करो
वहीऽ तो बता रहा हूँ दाई अम्मी  तफसील से सुन लीजिएगा  ये किस्सा ए हकीकत किसी तिलस्मी दास्तान से कम नहीं है



  लगातार बेचैन माहम की अधीर जिज्ञासा शांत करता अलीकुली  शीघ्र ही फिर आगे बढ़ा    घोड़े की पीठ से चिपका मैं ज्यादा देर तक अपने को होशो हवास में न रख सका और एक जगह बेदम होकर गिर पड़ा
 बहुत देर बाद होश आने पर जब मेरी आँख खुली तो एक सुनसान जगह पर किसी दरख्त की छाँव में हारुन को अपना तीमारदार बना पाया
अभी तुम ही ने कहा था कि ये   बागियों के गिरोह में शामिल हो गया था  फिर ये तुम्हारा जख्म सहलाने वाला कैसे हुआ
 


पीर मुहम्मद ने सशंक हो कर कहा
वही तो सुनते जाइए मेरे आका   
 सब्र बहुत बड़ी चीज है  गौर फरमाएँ



  पीर मुहम्मद की जिज्ञासाओं पर विराम लगाता अली कुली खान फिर आगे बढ़ा
हम पर हमला करने वाले बागी और उनके सरगना को यह पक्का यकीन हो गया था कि मैं बचूँगा नहीं  इसलिए उन्होंने इस नौसिखिए बागी को हमारे पीछे दौड़ा दिया  जो हमारी खोज लेता आखिरकार उस जगह तक पहुँच ही गया जहाँ मैं एक झाड़ी के पास बेहोश पड़ा था
वहाँ मेरा वफादार घोड़ा अपने बदन की छाया किए खड़ा बार बार मुझे सूँघे जा रहा था
 उसने जब किसी अजनबी को तलवार लिए अपनी ओर आते देखा  तो दो दो पैर होकर हिनहिनाता इस पर टूट पड़ा



 पर हमारा हारुन भी कम चालाक नहीं है  इसने घोड़े का मकसद समझकर अपनी तलवार फेंक दी और पुचकारते हुए जल्दी ही उसे अपने यकीन में ले लिया


 तो घोड़ा भी मुझसे परे हट गया था
 


अब इसे हारुन की बेवशी कहें या खुदा का शुक्र कि जब यह हमारे करीब पहुँचा  तो यह अपने मुखिया का हुक्म भूल हमारी जख्मी हालत देखकर हिल गया
 


दूसरे यह उस गिरोह से भी अलग होना चाहता था  क्योंकि उस गिरोह का सरदार इसके गढ़ीदार का रिश्तेदार निकल आया था
 हालाँकि इसके फरारी की दर हकीकत उस पर जाहिर नहीं हुई थी  पर एक जाना पहचाना खौफ इसके पैर वहाँ टिकने नहीं दे रहा था
 जब यह हमारे पास आया तो इसे किसी तरह उनके बीच से निकल भागने का मौका हाथ लग गया था
 


इसने अपनी छोटी सी मसक से पानी लेकर मेरे मुँह पर छिड़का  घाव साफ किए और अपने साफे से पट्टी फाड़कर रिसते जख्मों पर बाँधा  तो जरा सी देर में हमारी बेहोशी जाती रही
 आँखें खोलने के बाद जब तक मैं इसकी नेक नीयती का शुक्रगुजार होता  तब तक इसने हमें हमारे घोड़े पर बिठाकर  लगाम ढीली करते हुए ऐड़ लगा दी    बोलो कितै


 चलेंऽ
अलीकुली द्वारा हारुन की बोली का ज्यौं का त्यौं सटीक अभिनय  एक बार सबके साथ साथ हारुन का भी हँसा गया था
 पर सबसे अलहदा उसकी हँसी में उसके दो आँसू भी आकर शामिल हो गए थे  जिन पर किसी और की निगाह न पड़ पाई थी
 


यद्यपि अलीकुली की बातों से कहीं नहीं झलक रहा था कि उसने सबके सामने उसे तमाशाई ढंग से पेश किया है  पर न जाने क्यों उसे रोना आ रहा था
 दुखद जीवन की घटनाओं का पुनर्वर्णन उतना ही कष्टकारी होता है  जितना वक्त की हवा खाकर भर गए किसी गहरे जख्म को दुबारा नश्तर से कुरेदना
और इन सबसे अनजान अलीकुली खान अपनी रौ में आगे बढ़ा जा रहा था   इस तरह मेरे बताए रास्ते पर भूख प्यास से बेजान हम और हारुन दो दिन का सफर तय करके  आलमपनाह के हुजूर में आगरा पहुँचे
 वहाँ शहंशाह ने एक साथ दो दो खुशियों से सादमान होकर  इसे रौज ए मुनव्वरा जनाब सुल्तानुल मुर्शिदीन  गौसुल इस्लाम वल्मुस्लिमीन मुहम्मद गौसुल सक्लैन              मध्यकालीन प्रसिद्ध सूफी संत  जिनका अकबर द्वारा बनवाया गया भव्य मकबरा ग्वालियर में आज भी हजीरा पर स्थित है
  की नजर ए इनायत मानकर  मुझे     का मनसबदार बनाकर कुछ दिनों बाद कासिम अली के साथ वापस किला ए ग्वालियर भेज दिया था
 जहाँ मुझे हर जुमेरात  शहर काजी के संग उनकी खानकाह पर जाकर सल्तनत की सलामती की दुआ करने के साथ साथ रात को बनाया मीठा हलुआ सुबह लोगों में बाँटने की भी हिदायत दी थी   कुल्लियाते ग्वालियरी  पृ
    


 और
और मुझे अरबी फारसी सीखने की शर्त पर  एक अदना सा सिपाही बना दिया
बहुत देर बाद किंतु अचानक हँसते हुए हारुन ने खान से अपनी बात छीनकर कथांत कर डाला था
 सब हारुन के इस नए रूप पर और उसे अपने साहस पर आश्चर्य हो रहा था
 पीर मुहम्मद को कहीं न कहीं यह बात चुभ गई  फिर भी वह अपने को संयमित कर के बोला    शुक्र मनाओ मियाँ  खान की वजह से तुम एक अच्छे खासे आदमी बन गए हो
 वरना कोई हिंदू तो क्या   किसी हिंदुस्तानी मुसलमान को भी फौज के करीब तक नही फटकने दिया जाता था


  अब तोऽ
अब तो   हिंदू भी शहंशाह के साले बन बनकर  ऊँचे ऊँचे ओहदे हथिया उठे हैं



  अब तक खामोश किंतु भरे बैठे आधम ने जब अपनी जुबान का यह तीर छोड़ा  तो सबको एक करारा झटका लगा  चोट किसी को भी नहीं



 यद्धपि यह नीम सच्चाई थी  फिर भी माहम अनगा जो आधम खान की माँ होने के साथ साथ अकबर की धाय माँ भी थी  उसे ये लफ्ज नागवार गुजरे
गुस्ताखी की भी हद होती है आधमखान
 मैं शहंशाह की शान के खिलाफ जाने वाले किसी भी लफ्ज को नहीं सुनना चाहूँगी

 


तुम्हारा मकसद क्या है अली कुली खान
 उसे बता कर हमें कुछ देर के लिए   तन्हा छोड़ दो
हमारा मकसद वजीर ए सल्तनत से है
मैं   उसकी माँ हूँऽ



  माहम ने प्रतिवाद किया
तो आप भी सुनिए  हम वजीर ए सल्तनत की राय लेकर  गढ़ी गुहीसर पर हमला बोलने जा रहे हैं
 जहाँ से हमारे दो मकसद पूरे होंगे  पहला  वजीर ए सल्तनत के लिए   शीरीं  जुलैखा और लैला से भी खूबसूरत उस गढ़ीदार की लड़की बेटीबाई का  डोला 
 दूसरा  हारुन के दिल में वर्षों से लगी अदावत की आग भी ठंडा करना है



 ये कुछ ही दिन पहले   तकिया   मध्यकालीन मुस्लिम शासकों के सूफी और फकीरों के रूप में छद्मभेषधारी गुप्तचर  जिनका मुख्य कार्य भिक्षुक के रूप में सम्राट अथवा सामंतों के हरम के लिए सुंदर स्त्रियों की ताक झाँक और सूचना पहुँचाना था
  के खुफिया लिबास में वहाँ की सारी दर हकीकत जान आया हैं
ऐसा हरगिज नहीं होगा
ऐसा क्यूँ नहीं होगा   
 आधम चीख पड़ा था
क्यूँकि हम शाही वफादार हैं
मैं वफादारी और गुलामी को एक ही सिक्के के दो पहलूऽ मानता हूँ  



 जरा मर्जी के खिलाफ कदम गए  तो बख्शा नहीं जाता
 


खानखाना तो पीछे रहे  इस हारुन को ही लीजिए


 ये उस गढ़ीदार का गुलाम ही नहीं  वफादार भी था
 


क्या क्या नहीं करता होगा यह उसके लिए  पर जरा सी एक भूल का नतीजा आपके सामने है
 


हमने भी जरा सा लूट का माल क्या रख लियाऽ  आलपनाह हमें सबक सिखाने यहाँ आ रहे हैं
 


अलीऽ कुलीखा न  तुम एक हजार हथियारबंद सिपाही लेकर हारुन के साथ गुहीसर जाऽओ


  हमें हर हाल में बेटीबाई और बेटीबाई का डोलाऽ चाहिए




 इसके एवज में तुम्हारा खुम्स  गैर मुस्लिम राज्यों पर किए आक्रमण से प्राप्त लूट के माल पर सैनिकों और सामंतों से लिया जाने वाला एक कर
  मुआफ किया जाएगा
आऽधम
 तुम सब पागल हो गए हो इस नौजवान के पीछे  दाढ़ियों के नीचे कहीं दीन नहीऽ दब जाते
 


जब ये अपनी गढ़ी और गाँव जलता देखेगा तो
मैंऽ सिर्फ एक ही कदम बढ़ा रहा हूँ    खिलाफत में
 


तुम मुझे कैसे मुआफ कराओगी उस मुहम्मद जलालुद्दीन अकबर से  जो तुम्हारा दूध पीकर बड़ा हुआ है

 


यऽही तुम्हारी जिंदगी भर की वफादारी का सुबूत होगा


 इस बीच हारुन भी खिसियाना सा अलीकुली खान के पीछे हो लिया था
 बैरम खान जैसे स्वामिभक्त संरक्षक को बड़े ही ऐयाराना तरीके से अपने रास्ते से हटाकर  अकबर को अपने प्रभाव में लेने वाली माहम अनगा  आज अपने ही बेटे का तीखा तेवर और बगावती चेहरा देख  बेबस आँखें फाड़ती बैठी रह गई थी
 महल के बाहर डंके की पहली चोट लगने के बाद  दूसरी और तीसरी चोट के अंतराल में  अस्तबल से घोड़ों पर पाखर  युद्ध के समय घोड़ों पर सुरक्षा के लिए डाला जाने वाला मजबूत आवरण   झूलें
  डालने  जीन कसने और उनके पुट्ठे ठोकने की आवाजें आने लगीं थीं
बहुत ऊँचे पर बसी गढ़ी से नीचे पश्चिम में प्राचीन भारतीय वर्ण और शिल्प के अनुसार सबसे निम्नतम छोर पर बनी मड़ैया के आँगन में खड़े नीम के पेड़ के ठीक ऊपर  सूरज ने अपना डेरा डाल रखा है
 बैसाख की उस तपती दोपहरी में हरहराती लू की लपट में दो पंजों के बल सूने आँगन में बैठी बिलैया
 नीम की डाल पर अरहर की डंडियों से बने पिंजरे में बंद तीतरों को बार बार अपनी नार उठाकर निरख लेती है  तो कभी घिनोंची से सटकर बने दरबे में बंद मुरगा मुरगियों को  पर उसकी तक कहीं नहीं लग पर रही है
 उल्टे वे तीतर और मुर्गे मुर्गियाँ पिजड़े और दरबे के सुराखों से उसे देखकर  अपने धनी धोरी को बुलाने के लिए एक विशेष ध्वनि में  मारे डर के बड़े जोर शोर से कुड़ कुड़ा रहे हैं
 मड़ैया से पौर को जोड़ती उसी दीवाल के पिछवाड़े  पनारे के गड्ढे में लोट रही सुअरिया के आसपास चिचियाते उसके दस बारह घिटुले  अगल से कान खाए जा रहे थे
 


फिर भी इन सबसे अनजान या जानकर भी बेखबर कोई स्त्री  खपरैल के भीतर चाकी पर निर्गुन गाने में व्यस्त है
चामड़े की पुतरी भजन कर री
चामड़े की पुतरी भजनऽ
चामड़े के हाती घोड़ा चामड़े के ऊँट
चामड़े सेई बनै नगाड़े बाजैं चारों खूँट
चामड़े की गैयाँ बछियाँ चामड़े के दूध
चामड़े से बनिया बामन चामड़े से सूद
चामड़े से चामड़ो न भेद कर री
भजन अभी ठीक से पूरा भी नहीं हुआ था
 ठीक उसी समय मूँड़ पर एक पुरानी पाग बांधे लँगोटी बंडी में       साल का साँवला किंतु छरहरा युवक काँधे पर रखी लाठी से पोटली लटकाए  पौर से निकलकर आँगन के पखेरुओं की देखभाल करता मड़ैया में दाखिल होता है
 जहाँ उसकी यह विधवा भौजी रामदेई एक कोने में चाकी पर नाज पीसने में मगन है
 लगभग छह सात साल पहले गाँव से छोटे गढ़ीदार राय बेहंडल के साथ शिकार के लिए डाँग में हाँका देते समय  घायल चीते द्वारा किए उलट हमले में उसके पति का देहांत हो चुका है और अब वह अपने एक मात्र देवर रामबख्स के साथ अकेली रहती है
 गृह कारजों से ज्यादा अपनी बंशी से मोह रखने और संगीत रसिकों के पीछे लगे रहने वाले अपने देवर पर उसे कभी कभी बड़ी खीज उठती है
 ऐसे में उसका सबसे बड़ा हथियार होता है रामबख्स के प्रति अपनी दिखावटी बेरुखी  जिसका उपयोग वह इस समय कर रही थी
 


रामबख्स ने देखा कि भौजी आज फिर अनमनी है और जान बूझकर उस पर कोई ध्यान नहीं दे रही है  तो उसने अपने कंधे की पुटरिया किवरिया से लटकाकर एक लोटा पानी पिया और भीत के सहारे बैड़ी पड़ी खाट पर बैठ गया
 फिर न जानने क्या सोचते हुए एक दबी मुस्कान के साथ कमर के बगल काँछनी मे खोंसी बाँसुरी निकाल कर  बड़े ऊँचे स्वर में गुन गुना उठा था
राधे चल री  हरि बोलत  कोकिला अलापत  सुर देत पंछी  राग बन्यो
जहाँ मोर काँछ बांधे निर्त करत  मेघ पखाबज बजावत  बंधान  गन्यौ
राधे चल री हरि बोलत
लेकिन यह क्या उसकी वंशी की पहली ही कुऊ पर ही एक सरसरी चितवन डालकर उसकी भावज वापस चकिया पर झुक गई थी
 उसने देखा मामला गड़बड़ है तो उसे एक चुहल और सूझी  उसने मड़ैया की कच्ची दिवाल से एक कंकड़ी निकाल कर उसकी पीठ पर हौले से मारी    एइ सेंताइ ले  थक जेहो
काम बहुत डरो ऐ



  चाकी पर झुके झुके ही रामदेई ने कह दिया
काम तो जनम भर रहने
  उसने अपना दर्शन झाड़ा
दो घड़ी की कह के दो दिन में आने वाले दिवरजू  अब कहाँ काबुल जाय चाहत हो
 जो हम अपनो काम छोड़ तुमसे बतियाँ करें
चले गए तो  सब भूल जेहो ये तकिया रटन
हओ हमाऽऽ



 एक तिरछी चितौंन के साथ मुस्कराते हुए रामदेई ने चाकी बंद कर भिर से छन्ने के द्वारा सिकौली में चून भरते हुए  रामबख्स को बातों में ही पटकनी देनी चाही
 बात शायद बन भी गई होती  किंतु रामबख्स द्वारा वाक्य मध्य प्रयोग में लाये  तकिया  शब्द को सुनकर  वह पूरी तरह गड़बड़ा गई थी
 पीढ़े से उठकर कोई गूढ़ भेद प्रकट कर देने वाला भाव मन में लिए रामदेई  अपनी सफेद ओढ़नी से माथे का पसीना पोंछती रामबख्स के पैंताने आकर खाट पर बैठ गई थी
तुम अखतीज  बैशाख मास के शुक्ल पक्ष की तृतीया  जिस अवसर पर ब्रज और बुंदेलखंड में कुँवारी लड़के लड़किया घर से बाहर हार में जाकर अपने गुड्डे गुड़ियों का विवाह संपन्न करते हैं
  कोई तो गए ते बेहट  गुहीसर से तीन कि
मी
 दक्षिण में ग्वालियर जिले का एक ऐतिहासिक गाँव  संगीत सम्राट तानसेन की जन्म स्थली
हाँ


  पर बात का भयी
 रामबख्स ने आश्चर्य चकित होकर पूछा
वई दिना इते एक बखुआ फैल गओ है
काऽ
सब लरिकिनी वा दिना कुँवरि बेटीबाई के संग पुतरा पुतरिइन कौ ब्याह रचायवे हार में गई थीं
 


पर उनके पीछे वहाँ अपने रामदीन नाऊ कक्का की मौड़ी हरखिया छिरियाँ चराउत रह गई थी
वई ने यह बात पूरे गाँव पूर दई है कि बाकौं नदी के खार में   हरे अँगरखा पे सफेत पयजामा  लंबी दाड़ी  लंबे केश  गरे में दुनिया भर के झोरी झंडा और मटर माला डारें सिर पे सफेत टुपिया पहने  एक  तकिया  मिलो तो
ये तो कोऊ नई बात नईं भई
 


साँई तकिया आज से पहले गाँव में आवत जात काऊ ने देखे नहीं हैं   का
देखे तो एन हैं  पर बात बिल्कुल नईअई है
 


तकिया के भेष में मौंड़ी ने  हरना  चीन्हों हैऽ
हर नाऽ


  अब कहाँ भौजी
 बाकों तो गढ़ी लील गई
  एकाएक हरना का नाम आते ही रामबख्स के चेहरे पर अविश्वास के साथ साथ दर्द की आड़ी टेढ़ी रेखाएँ खिंच गईं थीं
 उसे आज भी पूर्ण विश्वास है कि उसके बालापन का भोला भाला अनाथ संगी  हरनाम  कभी किसी के साथ दगाबाजी नहीं कर सकता  वह तो गढ़ी की किसी चाल में बिंध कर मारा जा चुका है



 पर अपनी भौजी की बात पर अविश्वास करने का भी उसके पास कोई ठोस प्रमाण नहीं था
 


बकौल  हरखा  रामदेई ने उसे ये बताया कि आनसार के आदमी को फाड़ खाने के लिए उताइल रहने वाले झबरा और मुतिया कुत्ते भी उसे देखकर बिल्कुल नहीं भूँकें
 बल्कि उसके जरा से पुचकारते ही सूँघ साँघ कर धम्म से पाँव तले गिर कर कुँइ कुँइ करने लगे थे

 वह भी उन्हें अपनी जेट में भरकर पुचकारता हुआ यह बिसार गया था कि उसके ढिंगा और भी कोई खड़ा है
इसके अलावा उसने मौड़ी को कुछ टके देकर गढ़ी का सारा हाल चाल जानने की भी कोशिश की है  जैसे   कुँवरि गनेश कैसे मरीं
 गढ़ीदार राजा हरी सिंह पवैया जू बने हैं या उनकी जगह कोई और गढ़ीदार बन गया है
 


कुँवर जोरावर का ब्याह और कुँवरि बेटी बाई की कहीं सागई पक्की हुई अथवा नहीं
 


राय बेहंडल की पातुर  तानतरंग  की पैंजनियों की आवाज गढ़ी में आज भी गूँजती है या नहीं
 


इसके बाद वह बहुत देर तक वहाँ से गढ़ी की गुर्जों को टक टकी लगाकर निहारता रहा था  फिर अचानक अपनी गर्दन झटककर गुवालियर की ओर जाता हुआ डाँग में अलोप हो गया है
इतना सुनकर समझकर रामबख्स को अचरज तो हुआ  पर अब भी वह  हरनाम  को दोषी मानने से रहा
 बल्कि उस घटना के संबंध में उसके विचार और भी अटल होते जा रहे थे  जो कुँवरि गनेश की हार वाली बावड़ी पर तलवारों के वार से क्षत विक्षत मिली लाश और रमचन्ना हलवाहे द्वारा हार से  हरनाम  का खाली हल बैल लेकर लौटता देख डगमगाए थे
उसके मस्तिष्क में अचानक उसी दिन का भिंनसारा कौंध गया  जब बड़े भोर घर के बाड़े से डाँग भाग गई अपनी मादा सुअर की खोज से निराश  गाँव लौट रहा था
 


वहीं बीच डगर लाल ताल आँखें और हाथ में नगिन तलवार गहे  हार से लौटते  गढ़ीदार के छोटे भाई राय बेहंड से उसकी भेंट हो गई थी
 तब उसने उसकी ओस भरी पनहियाँ और रक्त में सनी तलवार देख कुछ भयभीत सा होकर  मेड़ से उतरकर  जुहार  करते हुए ये पूछा था    काका जू ऐसो बैरी कौ हतो  जाइ बड़े ई भोर भए मार आए



  तब उसका मारे गुस्से के पहले तो अनसुना करके आगे बढ़ जाना  फिर अचानक रुककर चेहरे पर कुछ बनावटी मुस्कान लाते हुए उसका यह कहना    एक हिरना लपक गओ तो हमारे खेत में


 पर मरौ नाय भाज गयो स्सारो


  का निहितार्थ आज उसकी समझ आ रहा रहा था
 


उस दिन रायबेहंडल की  शिकार  कोई चार पैर का हिरन न होकर उसका संगी  हरनाम  ही था  जो जाने कैसे उसकी तलवार के वार से तो बच गया पर उसे पीछे सचेत करने आई कुँवरि गनेश  अवश्य उसकी रक्त पिपासु तलवार की शिकार हो गई थी
इतनी देर की माथापच्ची के बाद रामबख्स आगे कुछ कहता  रामदेई ने ही उसे टोक कर मड़ैया का मौन भंग कर दिया    गढ़ी में जे बात अबै काउकों पतो नांयने  हमें हू आज ईं गढ़ी की  टहल  सें लौटत  हरखा  की मैया ने बताई है
 


तुम जाहि छोटे कुँवर के कान में डारि आओ


 गाँव में और तो सब अपनी फजीअत कौं डरप रहे हैं
हम हूँ कहूँ नहीं जाएँगे  लगन दे गढ़ी में आऽग


  बिना आगे पीछे की सोचे रामदेई का आग्रह टालता रामबख्स  एकाएक ताव में आ गया था
 पर रामदेई इतनी भावुक न थी
 उसने कंधे पर पड़ी ओढ़नी से माथे का पसीना पोंछकर एक गहरी उसाँस ली और बड़े संयत स्वर में बोली
जो कहूँ गढ़ी पे चढ़ाई भई  तो सबसे पहले मड़ैयाँ तो अपनी ही धुँधकेंगी
 


हमें बसायो भी तो यासो ही नग्गर खेड़न के बाहिर है  कि मरे हू तो पहलेऽ सारे भंगी बसोहर ई
  रामदेई की इस अगूढ़ बात को सुनकर रामबख्स एकदम विस्मित रह गया
 उसे कुछ देर की और सोच विचार के बाद अपनी तरह से समझ में आया कि  गढ़ी में निर्दयी रायबेहंडल और पाखंडी बोधन पुजारी ही नहीं  रैयत को अपने कुँवर समान पुत्रवत मानने वाले राजा हरीसिंह पवैया और समदर्शी कुँवर जोरावर सिंह भी वास करते हैं  वे सबके बड़े हितुआ हैं
 


और अभी तो उसका और उसकी भौजी जैसों का जीवन मरण भी तो इसी गढ़ी से संबद्ध है
 भला उसका वह अनिष्ट कैसे सोच गया
 


व्यक्ति का दोष व्यवस्था भोगे यह अनुचित है और जड़ व्यवस्था के कारण व्यक्ति रसातल में जाएँ यह भी



 उसकी समझ में कुछ नहीं आ रहा था  क्योंकि वह अभी अकेला किसी को दंड देने की अवस्था में नहीं था
फिर बड़ी कसमसाहट के बाद रामबख्स ने होली की दौज को अथाई पर लगे दंगल में  लोगों के हट पड़ने पर वहाँ उपस्थित राजा हरीसिंह जू के सामने छेड़ी वंशी की सुरीली तान पर  उनसे भेंट में पाई बैंजनी पाग
 आज बड़े ही अनमने ढंग से अपने मूँड़ से बाँधकर जैसे ही कुँवर जोरावर के पास जाने के लिए खाट से उठा  रामदेई ने वैसे ही उसका पोंहचा पकड़ लिया
अभिहाल तो घाम में से चले ई आए हो  सीरे में चले जाइयो



 गढ़ी में कहीं कुँवर न मिले और काऊ ने बेगार में पकड़ लए  तो साँझ भये ही लौटोगे
हम गढ़ी जा ई नईं रहे


 रात कुँवर और रायबेहंडल में खट्ट पट्ट हे गई है सो वे भोर भए ईं अपने संघातियन के संग डाँग गढ़रौली निकल गए हैं  हम भईं जाई रहे हैं



  यह सुनकर रामबख्स के हाथ से रामदेई की पकड़ ढीली हो गई
 खाट से उठकर उसने काँपते हाथों से चाकी वाले कोने में रखी बर्छी उठाई और रामबख्स से सदोसे लौटने का वचन लेती  उसके पीछे पीछे पौर तक चली आई थी
 


व्याकुल आँखें जाने क्यों ओझल होते रामबख्स की बैंजनी पाग और कंधे पर रखी बर्छी मय बलिष्ठ पिछारी  इस आशय से निहार उठी थीं कि पता नहीं फिर
गढ़ी से डाँग की दूरी कुछ ज्यादा नहीं है
 पूर्व में कोई कोस सवा कोस दूरी पर उझाइल तथा मखोरि की गढ़ियों से नीचे और गढ़रौली से पहले  दक्षिण से उत्तर को बहने वाली झिलमिल नदी का कछार डाँग कहलाता है
 रामबख्स कुँवर जोरावर को ढूँढ़ता उझाइल और मखोरि की गढ़ियों से होकर घनी डाँग में उस जगह पर जा पहुँचा था  जहाँ झिलमिल के किनारे  करार पर खड़े एक पुराँतमी पीपल के नीचे गौर वर्ण कुँवर जोरावर  सिर पर लड़ियोंदार केशरिया पाग  देह पर सफेद चोंगा और चूड़ीदार पायजामा तथा कमर में फेंटा कटारी कसे अपने संगी साथियों के साथ आसन जमाए बैठे हैं
 पास ही करील की एक कुंज से उनका लील बछेड़ा बँधा हुआ है
जिस समय रामबख्स कुँवर जोरावर के पास पहुँचा उस समय वे साहलगो में न्यौतहारों से लौटे अपने सखाओं पर गुजरी  नीकी बुरी आपबीतियों का बतरस ले रहे थे
 जिन्हें देख सुनकर रामबख्स को कतई नहीं लगा कि कुँवर घर से रिसा कर आए हैं
 


उसने दूर से ही कंधे की बर्छी उतारकर हाथों में लेते हुए कुँवर को जुहार किया और वहीं कुछ दूरी पर पाग छोरकर जमीन पर बैठ गया था
 उस समय कुँवर जोरावर अपने लठैत  ज्वाली  की आपबीती सुन रहे थे  जो अपनी भानजे के ब्याह में बहन को  भात  देकर लौटा था
 रास्ते में पड़ने वाले एक गाँव में उसने एक भागवती पंडित को उसी के द्वारा सुनाए जा रहे प्रसंग पर टोककर  उसके मिथ्या ज्ञान की पोल खोलने और कथा आयोजकों द्वारा पुरोहित को पीटे जाने का हाल  बड़े उत्साह के साथ रस ले लेकर सुना रहा था
 रामबख्स के पहुँचते ही उसकी इस व्यथा कथा में विराम लग गया था
 किंतु कुँवर द्वारा मुस्कारते हुए वरदहस्त की मुद्रा में हाथ हिलाकर रामबख्स के बैठ जाने के मौन इशारे के साथ ही  सभी ज्वाली की आपबीती में ध्यान मग्न हो गए थे
 


यह नजर अंदाज किए बगैर कि बेचैन रामबख्स भी उनसे कुछ कहना चाहता है
 


उधर ज्वाली थोड़ा खाँस खकार कर फिर अपनी रौ में आगे बढ़ा
तौ कुँवर जू  वहाँ तौ हम बटोही थे
 ना हमाये माथे पर लिखो तौ कि हम नैहनियाँ जाति हैं



 पर बा त्रिपुंडधारी वामन ने व्यास गद्दी से बैठे ईं बैठे अंदाज लगाकर  हमें अपनी गेहदू भमकी दिखाई    देखो देखोऽ हमारे रोकत यह कोऊ संस्कार विहीन अत्यंज यहाँ आ ही गयोऽऽ
 जाहि हटाओ यहाँ तेंऽऽऽ
  पुरहेत के उकसावे पर अपनी ओर लाठी लए आवत कई गूजर देख  तुम्हारी सौं कुँवरजू बा समै तो हमारी पीड़ुरी काँप गई थीं
 


पर ठीक वई घड़ी मेरे आगे कथा सुन रहौ मूँड़ से छींट को साफा बाँधे  एक बड़ मुच्छा भलौ मानस अपनी लुहाँगी लैकें मेरे आगे भीत बनकैं ठाड़ो हौ गओ    काहे होऽ ऐसी बाने का गैया काट डारी  जो तुम लट्ठ लेकें मारन धाइ परे
 जे साँची तो कह रहौ है कि जब सिया जू को हरन करके लंका जायवे वाले रावन के रथ के पहिया ई  बादर  छू रहे थे  तौ बा रथ के छत्र धुझा का पुरहेत की लिंग में घुस गए थे
 


जो सबसे ऊपर लगे रहत हैं
  


बस्स
 फिर का  फिर तो मोहि सै मिल गई  हम और हू ततारोष में आइ गए    पुरिखाऽ  तुम मेरे सामुँहे ते हटि जओ


 आज हमें देखने है कि भरी सभा में चार पंच के आगे सत्त कहवे पे दंड कबसे मिलने लगो
 


सारे ग्यान ध्यान से दूर हमें गाँव गढ़ियन के बाहर राखौ 


छोत मानो  छींछा लेऊ और सब तरीकन से दबाओ


 जो फिरहूँ न दबें तो संस्कार हीन बताय के मरबाइ डारो  जई लिखो है वेदन में
वेदन में जो यही लिखौ होय तो
तौ
तौ  तुरक  तो नहीं बने चाहत
नहीं कुँअर जू  जूँअन के भय कथरी नहीं बदली जातीं



 अपने धरम में रहकैं अबै तौ हम इन वामन भट्टनि के करम कांड और ढोंग धतूरिन को विरोध कर सकत हैं  जो कहूँ तुरक बन गए तो या जुम्मा  हुसैनी और बसारत के मैया अब्बा की नाईं  बस्स जई संतोष करके रह जावेंगे कि   चलो जा देश के सबसे बड़े राजा को धरम और मेरो धरम एक है  हम उनके संग एक पाँत में ठाड़े होकैं  नवाज  तो पढ़ सकत हैं


 और सारी विवस्था वहीं की वहीं
  कुछ कम बढ़ के साथ ज्वाली के इस मंतव्य पर सभी सहमत थे
 स्वयं कुँवर जोरावर को भी ऐसा लगा जैसे ज्वाली ने उनके मन मुख की बात कह दी है
ज्वाली की आपबीती सुनकर कुँवर जोरावर भी उत्साह में आकर अपने गढ़ी से डाँग में रिसाकर आने की बात सबको सुनाने बैठ गए थे
 उन्होंने बताया कि कल साँझ जब वे गढ़ गोपांचल गुलाम गौस की दरगाह से लौटकर गाँव में घुसते ही रमईं निरगुनिया के द्वार पर बाहर घोड़ा खड़ा करके उससे बतियाने लगे थे  तब उसी बेला गढ़ी से बड़ी बाखर आई मंगलिया बांदी ने उन्हें देख लिया और गढ़ी जाकर उनकी मैया और काका के कान भर दिए    कुँवर अपनी आन वान छोड़कैं  भंगी चमारन तें मेल बढ़ावन लगे हैं
   बस्स इसी बात पर झगड़ा हो गया
 हर दिन की भाँति अपनी लापरवाही दिखाते कुँवर कल साँझ भी जब बिना छीछा लिए रसोई में घुसे  तो आँख बंद करके मंगलिया बाँदी की हर बात का विश्वास करने वाले उनके मैया काका उन पर टूट पड़े थे    कुँअर जू  तुम नीच मलेच्छन की संगत में रहकैं अपनो धरम करम बिसार रहे हो
नीच म्लेक्षों में रहकर पता करौ  नीच कौन है
  


गंगा स्नान करैं  शंख बजाने  माला फरने और धूनी रमाने से ही कोई ऊँच और उन्हें न करने वाला नीच कैसे हो जाता है
 


मछरी गंगा में रहने पर भी बास देती है  गधा संख से ऊँचे सुर में रेंकने पर भी लदता है  वरद का कंठ माला की भाँति काठ के जुए पड़े रहने पर भी जुतता है
कौन नर तर गए जे गंग के नहाए तें
 मछरी काए नईं तर गई जाको पानी में ही घर है
कौन नर तर गए जे धूनी के रमाए तें
 लोहा काए नईं तर गओ जाको धूनी में ही घर है
कौन नर तर गए जे माला के फिराए तें
 बरदा काए नईं तर गओ जाको काठ में ही नर है
कौन नर तर गए जे शंख के बजाए तें
 गधा काए नईं तर गओ जाको शंख से भरी नर है


   अज्ञात
इतना ही नहीं  वामन से बड़ी चोटी रखने पर भी नारी नरक की खान है
 जन्म भर सूत कातकर वसन जनेऊ बुनने वाला जुलहा  अंत तक शूद्र ही बना रहता है   क्यों
 


योगियों की धूनी में गढ़ा रहने वाला चिमटा और यज्ञ के हव्य पात्र जब हवन कुंड की अग्नि में तपकर स्वर्ण के नहीं हो जाते  फिर वही सब करने पर हम सवर्ण कैसे
बस इसी बात पर बखेड़ा खड़ा हो गया  जो आधी रात तक चलता रहा
  कुँवर की आपबीती सुनकर सभी आह्लादित हो उठे थे
 कुँवर की रैयत के प्रति प्रतिबद्धता पर तो उन्हें पहले से ज्ञात थी  परंतु अभी का उनका वक्तव्य सुनकर कुँवर में उनकी आस्था और अटल हो गई थी
 


और कुँवर तब तक अपनी बात समाप्त कर उसी तारतम्य में रामबख्स की ओर उन्मुख हो गए थे
रामबख्स  तैं तो बेहट तन्नाजू से मिलने गयो थो
  


अंगुल भर की लकड़ी से सिर झुकाए बड़े ही असमंजस में धरती कुरेदता रामबख्स जब कुँवर की आपबीती सुनकर इस निष्कर्ष पर पहुँच रहा था  कि गढ़ी में कुँअर जोरावर को मिली यह ताड़ना और अंत्यजों के प्रति दिनों दिन तीव्र होती इस घृणा के पीछे कहीं न कहीं कुँवरि गनेश और हरना के अंतरसंबंधों के कारण दबे स्वर में ही सही  राज परिवार को मिली लोक निंदा भी काम कर रही है
 वरना लोक व्यवहार में शास्त्र धरे रहते हैं और लोग सुभीते के अनुसार अपना चलन चलाते हैं



 तभी कुँवर द्वारा पीपल की जड़ से कंकड़ी उठाकर हौले से उसे मारते हुए यह पूछना  उसे नागवार गुजरा
 रामबख्स बारहसिंगे की तरह भड़भड़ाकर चौकन्ना हुआ  मानो उसे किसी ने भड़ियायी करते हुए पकड़ लिया है
 पर अगले ही क्षण सबकी विचित्र मुस्कराहट के साथ कुँवर की बात का आशय जानकर  वह भी एक की फीकी हँसी हँस दिया था    हाँ  गए तो थे
कोई इक्यावन बावन साल पहले गढ़ी गुहीसर से दक्षिण में दो ढाई कोस दूर झिलमिल नदी के उद्गम पर बसे  बेहट  गाँव से   कलावंत   ग्वालियर निवासी ध्रुपद गायक तानसेन  कलावंत   गैर ब्राह्मण  जाति के थे   अबुल फजल   आइना अकबरी
  मकरंद के छेरी चराने वाले सिर्री से बालक रामतनु उर्फ तन्ना को  एक बैष्णव साधु हरिदास उसकी सिंह सी दहाड़ती आवाज पर मोहित होकर अपने संग वृंदावन ले गए थे
श्री हरिदास का सान्निध्य और फिर ग्वालियर के महाराजा मानसिंह तोमर द्वारा स्थापित गांधर्व विद्यालय में रहकर संगीत साधना करने के बाद  वह बालक रामतनु उर्फ तन्ना  अब एक प्रसिद्ध दरबारी गवैया हो गया है   तानसेन
 


महाराजा मानसिंह के बाद उनके उत्तराधिकारी विक्रमादित्य से  तानसेन  की उपाधि प्राप्त कर रामतनु उर्फ तन्ना  मुहम्मद आदिलशाह के दरबार से होते हुए बांधवगढ़ के राजा रामचंद्र बघेला के दरबार रीवाँ गया है और वहाँ उसने अपनी गायकी के बल पर संगीत रसिक राजा रामचंद्र से  उपहार में एक करोड़ स्वर्ण मुद्राएँ प्राप्त की हैं   तब से उसकी दुहाई देश देश में फिरने लगी है
ऐसे में तानसेन की मातृभूमि का अंचल इससे अछूता कैसे रह सकता था
 तब बेहट ही नहीं आस पड़ोस गाँवों के बहुत सारे युवा और किशोर किशोरियाँ उनसे प्रभावित होकर  कुछ उनका संग साथ पाने के लिए हार खेत  जोड़ कुश्ती  शिकार और घर बाहर के अन्य काम भूल   बीना  वंशी  मृंदंग  पखावज  ओघटी और अरगनों पर अपने हाथ साफ करने लगे हैं
रामबख्स भी इसका अपवाद न था  अपनी सामाजिक स्थिति पहचानते हुए भी वह न जाने किस आशा और आकांक्षा के चलते  अपनों से कटकर दूसरों के ओंठों पर बने रहने के लिए छाती में छेद तक करवाने वाले वाद्य    वंशी  में अपने सुर भर उठा था
 जिस दिन उसने अपने सखाओं से यह सुना कि  तन्ना  बांधवगढ़ से अपने इष्ट शिव और परिजनों के दर्शनार्थ  बेहट  आए हुए है  वह उसी दिन अपने मामा से मिलने के बहाने  बेहट  ननिहाल जा डटा था
कुँवर के प्रश्न का आशय जानकर रामबख्स ने अपने फैले हुए घुटनों पर दबे बँधे हाथ और गर्दन में कुछ अकड़ पैदाकर  जम्हुआई लेते हुए स्वीकार किया कि    हाँ वह  बेहट  से लौटा है  तन्ना जू से मिलकर
 


केवल मिलकर ही नहीं वह उन्हें अपनी वंशी भी सुनाकर आया है
  तब कुँवर ने लगे हाथ रामबख्स से उसकी प्रतिक्रिया भी पूछ डाली थी    कैसौ प्रतिसाद मिलौ तन्ना जू सैं
  अचानक इस प्रश्न पर रामबख्स का मुख तुषार खाए कुमुद सा मुरझा गया था
 जैसे कोई गहरे सूखे कुएँ में गिरकर घायल हो अपने बचाव में टेर लगाता है  ठीक वैसे ही आवाज में रामबख्स ने बड़े उदास होकर स्वीकार किया
मेरी वंशी सुनत तौ वे बड़े ही मोहमंत हो गए थे   कुँवर जू
 और मोहि साधुवाद भी दिया था  पर ज्यों ही हमसे कछु दूर ठाड़े मेरे मामा से अपनी बूढ़ी नार हिलावत जे पूछा    काहे दंगलिया  जे छोरा कौन कौ है
  तब मेरे मामा ने हाथ जोड़कैं जब उनसे जौं कही    तन्ना जू
 जे हमारौ भानजा है
 रामबिटुलिया को मौड़ा


 जो गुहीसर में ब्याही थी



  तब तौ कुँवर जू मोहि उनके हाव भाव देखिकैं ऐसो लगौ   जैसे उनकौ पाँव कहूँ लीद पै पड़ गयो होय  मुँह में जैसे करेला घुर गओ होय
 


बड़ी देर बाद उनके मुँह से बक्कुर फूटा    रामबख्सू
 तुम वंशी तो आछी बजावन लगे हो  पर



  कहते कहते वे अपनौ मौन साध गए थे
कहें चाहत होंगे कि तुम डोम हो  यासे तिहारी सारी सुरसुती अकारथ जाएगी  रामबख्स तैं बाबरौ है  तैंने अपने मन में सोची होयगी कि वे तेरी कला पे मोहित होके तोहि वृंदावन के वा वैष्नव साधू की नाईं अपने संग बाँधौंगढ़ ले जावेंगे   जे तेरी भूल है   रामबख्स
 


सुन्यौ है वामन भाटों में रहकर तन्ना  अब तन्ना मिसुर हो गए हैं
रामबख्स की व्यथा कथा सुनकर कुँवर जोरावर उस स्थिति में जब तक कुछ अपना मत प्रकट करते  उससे पहले अपने कटु अनुभवों के आधार पर उसके साथी ज्वाली ने अपनी तीखी वाणी से  रामबख्स की भोली आस्थाओं पर पानी फेर दिया था
 ज्वाली के इस मर्मभेदी मंतव्य ने रामबख्स के मन में बहुत गहरे तक जमे पड़े आशावाद की जड़ें हिलाकर रख दीं थी  लेकिन वह ज्वाली की बात से पूर्ण सहमत न हुआ
 


क्या मनोवांछित से पलायन या उसका बहिष्कार इसीलिए हो  कि वह उसकी पहुँच से दूर है
 वह इसके लिए आगे फिर प्रयास करेगा
 वह टूटने से रहा
 


परंतु उसकी आँखों में उमड़ आए शुरुआती नैराश्य को सहृदय कुँवर जोरावर ने भाँप लिया था  उन्होंने हँसते हुए रामबख्स को भविष्य में अपने आश्रय में रख लेने की दिलाशा देकर  उससे कुछ सुनने की इच्छा प्रकट कर डाली थी
उस समय कुँवर की आज्ञा और घर पर भौजी से सुनी खबर के बीच कसमसाते रामबख्स की हालत    काहे को फागुन फागु कहाँ की  वाली हो रही थी  क्योंकि वह कुँवर को एकांत में ले जाकर जो बात कहने आया था  वह यहाँ रंग में भंग डालने जैसी होती
 कुँवर का मन रखने के लिए उसने अपनी उस बात को कुछ और पीछे धकेला और खड़े होकर दाहिने हाथ को कान पर रखा और आँखों को कुछ झपकी सी देता  ऊँचे सुर लेकर गा उठा था
रोई हो  कहूँ गिद्धिन रोई हो
अपने घोंसुआ  गिद्धिन रोई हो
राज  जरियो बरियो ऊदल तेरो राज
तेरे राज में भूखिन मरि गई
ऐ


  नहिं खाए माँस अघाय
लागन दे कहूँ अदमा भदमा रे
गिद्धिन लागन दे
मास  लगन दे अगहन मास
माघ मास में रे घुड़िला पुजिहें
ऐ   तोहि माँसन देहु अघाय
नहिं खाँहि छेरी बोकरा
रे


  ऊदल हम नहिं खाँहि
मुगल माँस नहिं खाँहि
माँस तो खेहों प्रथीराज को
ये


  चाहे कुढ़रि कुढ़रि
मरि जाहुँ
सावन भादों में गरज घुमड़कर बरसते मेघों के बीच चौपियों द्वारा गाए जाने वाला इस  ओंहर  को  जेठ बैसाख की तपती दोपहरी में भी सुनकर भी सब ओज से भर उठे थे
 किंतु कुँवर जोरावर को रामबख्स द्वारा  ओंहर  गाते समय उसकी बोली में ओज के साथ साथ पीड़ा के मिले जुले स्वर की अनुभूति हुई  तो उन्हें कुछ संदेह हुआ
 वह रामबख्स को अपने समीप बुलाकर उससे उसके मन की बात पूछना ही चाह रहे थे कि कुँवर के संग आज पहली पहल बार आया उनका ममेरा भाई  चूरामन   कुँवर की यह  खेलत में को काको गुसैंया  वाली स्थिति नकार कर आपे से बाहर हो उठा था
 उसकी दृष्टि में चाहे जितनी कन्याओं का अपहरण  अत्याचार और भोग विलास करने पर भी पृथ्वीराज चौहान  अग्निवंश का महान प्रतापी सम्राट था
 वहीं सबके प्रति समदर्शी भाव रखने वाले न्याय और समानता के पक्षधर आल्हा ऊदल  वीर योद्धा होने पर भी   ओछी जाति के   गुलाम


 वह कुछ ज्यादा ही बढ़ चढ़ कर बोल गए ज्वाली से वाग्युद्ध में भिड़ने ही जा रहा था
 तभी उसने कुँवर जोरावर की भंग भृकुटियाँ अपने ऊपर तनी देखीं  तो सकपका कर रहा गया
 फिर भी वह अपने अंतर की कटुता समेटते समेटते  इतना विष तो वमन कर ही गया  अब बीते कौ बखान करैं से अपनौ कौन हित सधे  आज तो अपने सब ते बड़े बैरी यवन ई हैं
कुँवर यदि कुछ देर और मौन रहते तो चूरामन आगे कुछ और कहता  परंतु सूफियों और निगुर्णियों की संगत पाकर एक नवीन दृष्टि पाए कुँवर उसके इसी वाक्य पर आहत  मन में एक टीस सी भरकर उस पर खीज पड़े थे    दूर वध का भय देख कोऊ नगीच के कष्ट क्षण भर कौं भले ईं बिसार दे  पर वे सदा सर्वदा कौं नहीं भुलाए जा सकत   चूरामन
 


इनकों  हम तुम किन्हीं तुरक मुगलन से क्या कम हैं
 


कौन मुसलमान तुम्हारे बैरी हैं
 ये   हुसैनी  जुम्मा  बसारत या शबराती


 या तुम्हारे मोड़ा मौड़ियों के छीकनें पे हू गंडा ताबीज और न जाने का का करवे को व्याकुल रहवे वाले करुना की मूरत   बाबा फरीद



 जो तुम्हारे ही परोस में गरीबन के बीच खानकाह में रहत हैं


 नहींऽ ये मुसलमान हो सकत हैं


 पर अपने बैरी नईं



 अपने साँचे शत्रु तो वे मठाधीश और शासक हैं  जो शस्त्र और शास्त्र को भय दिखा दिखाकर  हर घड़ी हर पहर हम पर अत्याचार कर रहे हैं


 फिर वे चाहे मुगल हो या राजपूत  मुल्ला हो या पाँड़ें  सब रैयत में फूट चाहत है
हमें राय कक्का जू और बोधन पुजारी की गोट हू  कछु वैसी ही लगत है



  कुँवर जोरावर जब कनिष्ठा अँगुली उठा उठाकर चूरामन को प्रबोधते समय कुछ कुछ सार्वभौमिक हो उठे  तो ज्वाली ने जोरावर के वक्तव्य पर सहमति जताते हुए  अपना यह पक्ष भी उदाहरण स्वरूप रख दिया था
 परंतु सदियों से अपने आसपास रहने वाले अन्नदाताओं और पुरोहितों की इस रूप में पहचान वहाँ सभी को सहज स्वीकार्य नहीं थी
 कुछेक को छोड़कर पीपल के नीचे बैठी उन अस्तित्व विहीन धर्म और राजनीति के शारीरिक व मानसिक दासों की मंडली  कुँवर और ज्वाली को बड़ी विचित्र दृष्टि से घूर उठी थी
तब मनस्वी कुँवर जोरावर ने उन्हें पूर्ण संतुष्ट करने के लिए  एक तात्कालिक उदाहरण देकर समझाया    इस्लाम के पीछे अपने देश में सूफी संत आए  जिनने बहुत दिनन तक संग संग रह लेने पर भी हिंदू तुरकन की आपसी रक्त पिपासा बुझत न देखी  तब उन्होंने हमारे बीच प्रेम की पवित्र धार बहाई


 प्रीति के गीत गाए  जो आज जन जन के कंठहार हैं
 


परंतु राजा से भिखारी तक में लोकप्रिय होने के कारन जब मंदिरन पे टांकी चलवाने वाले सुल्तान और झूठे फतवा और आदेश जारी करवाने वाले मुल्ला मौलवी जनता की दृष्टि में अपराधी सिद्ध होने लगे थे  तब इन ढोंगियन की मिली भगत से सूफियन कौं बदनाम करने  राजधानी में वैसे ही रंग रूप ओर बोली बानी के छली तकियों की सैना ठाड़ी कर सब जगह ढील दई गई
 


अब आज हमें यह पता नहीं लगत कि हमारे द्वार पे ईश्वर अल्लाह की एकता को कलाम दोहराने वाले पवित्रात्मा सूफी हैं  या हमारी बहू बिटियन के डोला उठवाने वाले   नराधम तकिया



  कुँवर के इस अकाट्य उदाहरण ने सबको शांत कर दिया था  किंतु इस उद्धर्णांत आए  तकिया  शब्द ने एकबारगी रामबख्स को फिर विचलित कर दिया था
 वह बिना आगे पीछे देख  घर पर सुनी बात को कहने के लिए उठ खड़ा हुआ था और एक ही साँस में अखतीज के दिन गढ़ी से पछाँह गाँव बाहर खार में एक  तकिया  के होने और रमदीना नाऊ की मौड़ी के द्वारा उसे हरना के रूप में पहचानने एवं उससे गढ़ी का भेद ले जाने की बात कह दी थी
तकिया 



 उस पर घर का भेदी




 यानी सैकड़ों यमराजों के आगमन का सूचक





 कुँवर के साथ साथ पीपल के नीचे बैठी सारी मंडली रामबख्स की बात सुनकर सिहर गई थी
 मानो अभी अभी कुँलाचे भरना सीखते मृग छौनों को हिंसक बाघों के आगमन की सूचना मिली हो  या अनंत नभ को छूने के लिए पंख फड़फड़ाते विंहग वृंद को शिकारी बाज के आना का अंदेशा हुआ हो
 


अक्समात मनुष्य को मनुष्य के रूप में ही पहचानने वाली बात में खलल पड़ गया था
 फिर भी कुँवर ने किसी धीर गंभीर दार्शनिक की भाँति सहज होकर इसका दोष अपने अविवेकी पूर्वजों को दिया  जिनकी त्रुटिपूर्ण श्रेणीबद्ध वर्ण व्यवस्था एकता में बाधक बनकर ऐसे संकटों को हमेशा से न्यौतती रही है
धीरे धीरे साँझ ढलने लगी थी पहाड़ी उपत्यकाओं में अँधेरा एक दम पसर जाता है
 बातों ही बातों में पता ही नहीं लगा कि कब गोधूलि निकल गई और कब पश्चिम से लौट लौट कर पखेरू अपने घोंसलो में आ आकर खुशी से चहचहाने लगे थे
 यह देखकर सबको अपने अपने घरों की पड़ने लगी थी
 पर अभी शिकार हुई ही थी नहीं और ना ही कुँवर की ओर से ऐसा कोई संकेत मिला था कि वापस गढ़ी को लौटा जाए
 हुसैनी को अपनी हमिला बीबी के लिए  शाही  का शिकार ले जाना था
 ज्वाली को एक हिरन इस लिए मारना था क्योंकि गाँव के चंडी मंदिर के पुजारी बोधन की मृगछाला उसके कुत्ते ने मंदिर में घुसकर चीथ डाली थी
 रामबख्स जो निरामिष था पर उसे भी अपनी भौजी के लिए कोई अच्छी शिकार ले जानी थी
 पर यह बात आज शिकार न करने पर खुद शिकार हो जाने की सच्चाई जानते हुए भी शिकार न करने वाले कुँवर पर निर्भर थी  कि वह शिकार करवाते हैं अथवा नहीं
 उनसे गढ़ी में होकर आया मुँहबाद और इस बात से पड़े मानसिक आघात के चलते  उनसे कुछ कहने की हिम्मत किसी की नहीं पड़ रही थी
अँधेरा धीरे धीरे और गहराने लगा था  सियारों ने कानो के पास आ आकर हुआ हुआ का राग अलापना शुरू कर दिया था
 दूर नदी की धार के किनारे किनारे किसी भूखे नाहर की डींक  आसपास भय और आंतक का माहौल पैदा कर उठी थी  और इससे बेखबर कुँवर दोनों आँखें बंद किए पीपल की जड़ों से टिके चिंतामग्न बैठे थे
 गढ़ी में अपने वृद्ध पिता की वर्जनाओं के बीच उनके विलासी काका की निरंतर बढ़ती महत्वाकांक्षाएँ और इस संभावित आक्रमण की आशंका ने उनके मस्तिष्क में एक बहुत बड़ा भूचाल ला खड़ा किया था
 अचानक लेटे लेटे ही उन्हें याद हो आया कि वह आज अपनी रानी मैया से भी झगड़ कर आए है  जो आचार विचारों से कड़ी होने पर भी उन्हें प्राणों से भी प्रिय मानती हैं
 उन्होंने उसके बिना अब तक भोजन ग्रहण नहीं किया होगा
 कुँवर एका एक विचलित होकर उठ बैठे थे  सबकी निगाहें जैसे उन्हीं पर टिकी थीं
 उन्होंने एक अँगड़ाई लेकर रामबख्स को टेरा    रामबख्स पीपर पे चढ़ के निहारो तो  गढ़ी की दक्खिनी बुर्ज पे कितनी मशालें जल रही हैं



  शायद ऐसा ही कुछ सुनने के लिए सभी उत्सुक बैठे थे
रामबख्स ने जल्दी जल्दी अपनी लँगोटी की काँछ कसकर बाँधी और बड़ी तत्परता से पीपल की सरारी डालों से होता उसकी चोटी पर जा चढ़ा था
  जब भी किसी कार्यवश गढ़ी का कोई गणमान्य सदस्य  गढ़ी के समीपवर्ती क्षेत्रों में शिकार या किसी अन्य प्रयोजनवश अँधेरा होने पर भी गढ़ी में दाखिल नहीं हो पाता था
 तब उसके आगमन की प्रतीक्षा में उसी दिशा में कोई सांकेतिक मशाल लेकर इस आशय से खड़ा हो जाता था  कि तुम जहाँ कहीं भी हो गढ़ी में शीघ्र लौट आओ
  कोई और दिन होता तो शायद कुँवर को इतना सोचने की आवश्यकता ही नहीं पड़ती
 पर आज कारण दूसरा ही था  वे अनायास ही अपनी पूज्यनीय माँ की ममता की परीक्षा ले बैठे थे
 एकाएक मन में ग्लानि आने पर वे रामबख्स को पीपल से उतार कर गढ़ी के लिए प्रस्थान करने को कहना ही चाह रहे थे  कि तभी पीपल पर चढ़े रामबख्स की चीख निकल कर रह गई
 पीपल की डाल उसके हाथ से छूट पड़ी थी
 वह डालियों को छोड़ता पकड़ता नीचे आ गया था
 जब सबने उसकी घबराहट का कारण पूछा  तो वह हाँफते हुए चिल्लाया    गढ़ी पे मुगल चढ़ि आए हैंऽ
 वहाँ दो नईं सैकड़ों मशालें आपस में जुगनुअन की नाईं आपस में गुत्थम गुत्था हो रई हैऽऽ

 बेगि चलोऽऽऽ
नहीऽऽऽ












  एकाएक सभी के चेहरों पर एक साथ विश्वास और अविश्वास के साँप फन पटकने लगे थे
गंगा की सौं


 भइअई सौंऽऽऽ



  वह एक साथ कई प्रश्नों से भिड़ गया था
 तब तक अविश्वास को विश्वास में पूर्ण प्रतिष्ठित करने के लिए ज्वाली भी पीपल पर चढ़ गया था
 पर जबाब उसका भी वही था
 


लेकिन कुँवर जोरावर अभी तक निश्च्छल भाव से वही अडिग खड़े थे
 ज्वाली के उतर आने पर भी जब सबने कुँवर को इस विचित्र स्थिति में पाया  तो वे कुँवर से साथ चलने का संकेत पाने के लिए ठिठक गए थे
 कुँवर ने जब सारे मुख चकोर अपने चेहरे पर लगे देखे  तो वह एक दार्शनिक की भाँति बोले   आज विपत्ति के समय गढ़ी पर संकट देखकर हमे हूँ दोहराने पड़ रहो है कि तुम हमारे नौकर चाकर नहीं  बराबर के भइया वीर हो


  संकट टल जाने पर हम पुनः सवार हो जाते है उसी धरम के खूनी हाथी पे  जो तुम्हें सदियों से रौंदत आयो है


 रणखेत में मारे जाने पर भी इतिहास में तुम्हारी गाथाएँ नहीं लिखी जाएँगी
कुँवर जूऽऽऽ


  तुम सिर्री हो गए हो
 कैसी बहकी बहकी बातें कर रहे हो


 हम कछू नहीं जानत  तुम हमारे राजा हो  हम तुम पे अपने प्राण होम देंगे
 


चलोऽऽऽ
  जब सबने सुर में सुर मिलाते चीखते हुए कहा  तो कुँवर ने भी हामी भर मन ही मन सोचते हुए एक लंबी साँस खींची    वह उदार दिन कब आएगा  जब ऐसे ही हम हू तुमपे अपने प्राण होमन लगेगें



  और बिना कुछ कहे ही कुँवर ने सबको गढ़ी की ओर दौड़ने का संकेत दे दिया  फिर पहले से अपने पास रोक रखे रामबख्स को अपने पीछे लील बछेड़े पर बैठाकर  घोड़े में ऐड़ लगा दी थी
 जो उस गहराते अँधेरे में भी सबकी फटी फटी आँखों में समाकर कर रह गया था
 एक सुलझे रास्ते की उलझन भरी मोड़ पर
गढ़ी जैसे जैसे समीप आ रही थी कुँवर की सारी धीर गंभीरता पीछे छूट चली थी
 रात्रि के गहन होते अँधेरे में गढ़ी की बुर्ज से छूटते तोप के गोले  तलवार की टंकार  सिरोहियो की खटखटाहट  बंदूक  कड़ाबीन  पथरकलाँ  कांता बल्लम  बर्छी भाले और नेजों की मार से उत्पन्न भयंकर चीख पुकार और स्त्रियों के आर्तनाद की प्रतिध्वनि ने  शांति और प्रेम के दर्शन के बीच घृणा ओर प्रतिशोध का वीभत्स दृश्यभाव ला खड़ा किया था
 घोड़ा अबाध गति से हींस करील मकोय बैर कठबेर  काँस  दाब और सरपत आदि के झाड़ झाखड़ पार करता  गढ़ी के समीप पूर्व में बने चंडी मंदिर के पास से गुजरा  तो कुँवर को स्मरण हो आया कि मंदिर के गर्भग्रह के परिक्रमा कक्ष में बहुत सारी बारूद और दो तोड़दार बंदूक उसका सौतेला बागी मामा जबरसिंह उन्हें सुपुर्द करने के लिए कल रख गया है
 यह खबर उसे आज ही डाँग में जाते समय बोधन पुजारी ने दी थी
कुँवर ने तत्काल घोड़े की वाग थामी  तो बौखलाया घोड़ा हिनहिनाता हुआ वहीं खड़ा हो गया था
 कुँवर ने अपने उतरने से पहले रामबख्स को उतारा    रामबख्स गढ़ी में भीतर पहुँचवे कौं कोऊ और गैल नहीं है



 हमें गढ़ी के मुख्य द्वार से ही मुगलन से मोर्चा लेने पड़ेगो


 तुम देवी की मूर्ति के पीछे को पथरा हटाइके वामें धरी बंदूक और बारूद की पुटरिया उठाइ ले आओ
 और हाँ  तुम अपने लिए मंदिर में बलि के लिए धरो देवी को खाड़ों हू उठाइ ले अइयो



 हम जाइ रहे हैं
नहींऽऽऽ कुँवर जूऽ  तुम अकेले नहीं जेहो हमहूँ चल रहे हैं



  कहते हुए वह आगे की ओर दौड़ता हुआ एकदम ठिठक सा गया था  जिसे कुँवर ने पलभर में ही ताड़ लिया कि रामबख्स ने मंदिर का गर्भगृह तो क्या उसकी कभी देहरी तक नहीं देखी है  वह अँधेरे में बंदूक और बारूद कहाँ ढूँढ़ेगा



 कुँवर जोरावर जैसे ही ततारोष में घोड़े से कूदे तो पाँव रकाब में उलझने से ओंधे मुँह धरती पर गिरते गिरते बचे  फिर भी लइयाँ पइयाँ रामबख्स को लेकर मंदिर के सभा मंडप से होते हुए गर्भगृह की ओर भागे
सभा मंडप से मंडप में पहुँचते पहुँचते मंदिर के भीतर का एक विचित्र दृश्य देखकर वे दंग रह गए
 मंदिर का मुख्य पुजारी बोधन भट्टाचार्य देवी के सम्मुख आरती का थाल लिए मूर्ति से गढ़ी की रक्षा की गुहार बड़े ही आर्त स्वर में लगा रहा था    है भवानी जू
 हमारी रच्छा करौ  रच्छा करौ माते  तेरा भरोसा ही मेरा बल है  वे मुगल बड़े बलंकारी है   मा ताऽ
भवानी तेरो भरोसो बल मेरो
बारे मुगल के हाथी घोड़ा  तेरे सिंह अकेलो
बारे मुगल के तोप रहकुला
तो पे खड़ग अकेलो

वर्ण विशेष के लिए ज्ञान ध्यान  देव धर्म और पूजा पाठ अधिकृत करने वाले धर्मध्वजों का वह वंशज  एकाएक कुँवर जोरावर और रामबख्स की पदचाप सुनकर नेवैद्यमय आरती का थाल मूर्ति के आगे फेंककर  किन्हीं मूर्तिभंजक मुगल सैनिकों का अनुमान करके गर्भगृह के अँधेरे कक्ष में जा छुपा था
 


कुँवर भी रामबख्स की बाँह पकड़े सीधे परिक्रमा पथ से होते मूर्ति के पीछे चले गए थे
 अपनी रखी हुई वस्तु के नियत स्थान पर पहुँचते ही कुँवर के पाँव की ठोकर  अँधेरे में वहीं नीचे सिमटे सिकुड़े बैठे पुजारी में लगी  तो भयभीत पुजारी बड़े ही आर्त और करुण स्वर में कुँवर के चरण पकड़ कर उनसे दया की भीख माँगने लगा था
कुँवर ने क्रोध घृणा और द्वेष मिश्रित भाव से पुजारी को कंधे से पकड़कर उठाना चाहा  तो उसके गले मे पड़ी तुलसी और रूद्राक्ष की मालाएँ हाथ में आने से टूटकर वहीं बिखर गई थीं
 जैसे तैसे कुँवर पुजारी को खींचकर गर्भगृह में देवी के सामने टिमटिमाती अखंड ज्योति के प्रकाश में लाए  तो कुँवर को देखकर पुजारी का चेहरा फक पड़ गया
 बोधन के कुछ कहने से पूर्व ही कुँवर जोरावर ने उसकी चेतना पर जैसे घन चला दिया हो
पुजारी जूऽऽऽ
 वरन विशेष के लिए सींखचों और जलियों की स्वर्णश्रंखला में वद्ध जे देवी देवता  भोग रूप में दीन दुखियों का श्रमफल खा खाकर अब अचल हो गए हैं  इनसे कैसे हू चमत्कार की आश लगाइवो व्यर्थ है
 


एक जाति सुरक्षा का बोझ कहाँ तक ढोए
 चलोऽऽ  हम मिलकर इन आक्रमणकारियन से गढ़ी की रक्षा करें
तब तक तक कुँवर के बताए स्थान का अंदाज लगाकर रामबख्स  बारूद और बंदूक उठा लाया था
 उसने पुजारी के उन्नत ललाट पर छलक आए पसीने और काँपते हाथों की अनदेखी करते हुए  एक हाथ आगे बढ़ाकर अपनी बर्छी बोधन के हाथों में गहा दी थी और स्वयं उसने बलि के निमित्त रखा देवी का खड़ग  एक बंदूक  आधी बारूद और कुछ सीसा की गोलियाँ अपनी कमर से बाँधकर पुजारी को साथ लिए  कुँवर के साथ तीर की भाँति मंदिर से निकलकर बाहर आ गया था
 मंदिर के द्वार पर कुँवर का घोड़ा देखकर कुछ ठिठके ज्वाली  हुसैनी इत्यादि भी उसके संग मिलकर हल्ला बोलते गढ़ी के ऊपर जा चढ़े थे
 अपने देश धर्म की लाज बचाने
हर रोज की भाँति गढ़ी आज भी साँझ के सिंदूर में नहाकर रात की माँद में समाने लगी थी
 रामबख्स की मड़ैया से लेकर गढ़ी की गुर्ज तक सभी निःशंक थे
 किसी को जरा सी भी
शंका न थी कि कोई मुगल इस तरह अचानक आकर उन्हें तहस नहस कर डालेंगे
 गढ़ गोपाचल पर किया खाँ गुंग के शासक बनते ही रियासत के अन्य छोटे राजा और गढ़ीदार  लगानदाता
बनकर उसी तरह निश्चिंत हो गए थे जैसे जंगल राज्य में शेर से पशु पंछी
 भय और आशकाएँ तो जिसमें बनी रहती हैं पर यह किसी ने नहीं सोचा था कि आज की रात पूरी गढ़ी के
लिए काल रात्रि बन कर आएगी
हर रोज की नाईं सभी अपने काम धंधों से निपट कर ब्यालू करने  गाय गोरुओं को छोड़ने बाँधने और उनका दूध दुहकर तचाने जमाने से लेकर बहुओं द्वारा सासों के पाँव दबाकर
लड़िका बिटियों को सुलाने और जुनैया के छुपने तक सेज पर पिया के आने और उनसे गलबहियाँ डालने की आशा में  सारे कार्य व्यापार बड़ी शीघ्रता और प्रसन्नता से चल रहे
थे
 थोड़ी बहुत चिंता थी तो कुँवर के रूठ कर डाँग में जाने और उनके साथ गए अपने परिजनों के न आने की  पर उसकी फिक्र में किसी के चूल्हे न सुलगे हों ऐसा भी नहीं
था
 देर अवेर तो होती ही रहती है
रामदेई ने रोटी करके तो धर ली थी
 पर गाँव बाहर परबहारी मड़ैया में  आज उसे न जाने क्यों अकुलाहट हो रही थी
 वह बैचेन सी मड़ैया से निकल कर आँगन में पहुँची तो उसे
एकाएक सुधि आई कि नीम पर टँगे तीतुर तो आज भूखे प्यासे ही रह गए हैं
 वह दौड़कर मड़ैया से एक दिए में पानी भर लाई और पिंजरे में धर दिया था  पर भूख से व्याकुल उन
तीतरों में से किसी एक ने भी पानी में चोंच नहीं डाली
 तब वह हैरान हो उठी    हाय दइया



  वह किसी की भूख नहीं देख सकती थी
 कुछ सोचने के बाद लकुटिया लेकर घर
के पिछवाड़े खड़े मेहँदी के पेड़ से सटी वामी से  तीतरों का आहार दीमक की मिट्टी और दीम लेने निकल पड़ी थी
 


यद्यपि साँप का भय था पर साहस भी कम नहीं  खुरपी न
मिलने पर घर में पड़ी एक पुरानी कटार ही हाथ में थी
आँगन से पौर में होते हुए जैसे ही उसने घर के बाहर सैर में पाँव रखा  तो उसके हाथों के सुआ उड़ गए
 सामने पश्चिम दिशा से सैकड़ों मशाल लिए हथियारबंद सैनिक हाथ में
नंगी तलवारें लिए  घोड़ों पर सवार उसी दिशा में चले आ रहे हैं
 मशालों की लौ से चौंधियाई आँखें जब तक बचाव का मार्ग देखतीं उससे पहले ही प्रथम शिकार पर व्याधों
के अचूक लक्ष्यबेध की भाँति  निरीह रामदेई पर एक साथ कई निशाने सध चुके थे
 उसके हाथ की अँगुलियों में फँसी कटार पर  उसकी मुट्ठियाँ भिंची की भिंची रह गई और
देखते ही देखते वे सैकड़ों सवार  उसके ऊपर से गुजरते ग्रहण की भाँति सारी गढ़ी पर छा गए थे
गढ़ी का फाटक खुला हुआ था
 पहरेदार और लठैत गाँजे की दम लगाते हुए  सँझोती गाने में मग्न थे
 उन्हें उसी अवस्था में धर लिया गया
 रानी के द्वारा अन्न ग्रहण न
करने पर महल में रसोई ऐसी ही धरी थी
 बूढ़े राजा हरी सिंह पवैया जू के आग्रह पर अनमनी कुँवरि बेटी बाई  गढ़ी में महल के आँगन के बीचों बीच तुलसी के चौंरा पर दिया
धरने आईं हुई थीं  जिससे सभी न सही कोई तो भोजन करे



 पर आँगन तक आते आते उसके पाँव जकड़कर रह गए  गढ़ी पर प्रलय के मेघ जो उमड़ आए थे
 हाथों से आरती का दिया छूट
पड़ा
 बदहवास कुँवरि जैसे ही अपना सिर फरिया से ढाँकते हुए चीखकर महल की ओर मुड़ी  वैसे ही एक विशेष सैनिक के निर्देश पर कई सैनिकों ने उसे अपनी गिरफ्त में ले
लिया था
 अचानक हमले से असावधान रहे गढ़ी के सैनिकों  लठैतों और गढ़ीदारों से लड़ते झगड़ते वे आतताई  गढ़ी के बाहर होने लगे थे
 यद्यपि गढ़ी से उन्हें भारी प्रतिरोध
मिलने उठा थे  पर उनका भी उत्साह कम न था
 एक राष्ट्रीय सम्राट का सिपाही होना  उन्हें दुगना उत्साह पहुँचा रहा था
आक्रमणकारियों ने बेटीबाई को उठाकर एक डोले में रख लिया था
 


गढ़ी के सैनिक  लठैत नौकर चाकर  हलवाहे आदि पवैयाओं की आन वान शान बचाने में अपना जी जान लगाए दे
रहे थे  फिर भी पराजय का सर्प लोटता पीटता  उन्हीं के पाले में रेंगता आ रहा था
 सत्तर बर्ष के बूढ़े राजा हरीसिंह पवैया भी नंगी तलवार लेकर अपनी नयन तारा को
बचाने के लिए बैरियों के दल में पिल पड़े थे
 परंतु कुछ देर की लड़ाई में ही उनकी साँस उखड़ने लगी और रात के उस अँधेरे में जूझती तलवारों और मशालों के लुके छपे
प्रकाश में  अचानक एक मुगल सैनिक की तीक्ष्ण तलवार ने उन्हें भी धराशायी कर दिखाया था
 युद्ध में राजा के खेत रहने पर भी कोई हिम्मत नहीं हार रहा था  परंतु
वर्षों से जंग खाए हथियार  निरंतर तेज होते कमान बान बंदूक  तेग तलवार भाले और नेजों के आगे भोंथरे सिद्ध हो रहे थे
डोला गढ़ी के फाटक के बाहर हो चुका था
 गढ़ी के भीतर महल में चीख पुकार और तेज हो गई थी
 राजा के मरते न मरते महल की रानियों  कुँवरियों एवं अन्य गणमान्य
स्त्रियों ने  गढ़ी की पश्चिमी गुर्ज के नीचे निरंतर दहकते जौहरकुंड  गुहीसर में यह जौहर कुंड गढ़ी के भीतर उत्तरी कोने में आज भी अपनी जीर्णशीर्ण अवस्था में
अवस्थित है
  में अपने प्राणाहूत करना प्रारंभ कर दिया था
बैरियों से अपने कौमार्य और सतीत्व भंग होने का डर उन पर इस कदर हावी था  कि उन्हें शीघ्रातिशीघ्र मरने के अलावा और कुछ सूझ ही नहीं रहा था
 कुछ तो जौहर कुंड तक
न जाते हुए फाटक से बीस गज पहले बने खुले मुँह के कुएँ में  छज्जों अटारियों से कूद कूद कर अपने प्राण देने लगी थीं
 


पूर्णरूप से टूट चुकी गढ़ी में मुगल सैनिक
मारकाट मचाते हुए निर्द्वंद्व भाव से लूट पाट  आगजनी  हत्या  बलात्कार आदि की कींच में धँस पड़े थे
 तभी  बाज की भाँति कुँवर जोरावर अपने साथियों के संग उन पर
टूट पड़े थे
जिन्होंने कभी गढ़ी में पाँव नहीं दिया था  कुँवर जोरवार के वे दलित पिछड़े साथी  झपट झपटकर गुर्जो अटरियों  महलों मंदिरों में से बीन बीन कर मुगलों का सफाया
करने में लग गए थे
 कुछेक देर में उन आक्रमणकारियों का जन्नत की हूरों द्वारा सशरीर स्वर्ग ले जाने का ख्वाब ही भले बाकी रहा हो  परंतु घर जाकर लूट में प्राप्त
हार हमेल झूमर चंद्रहार और चंपाकली अपनी बीवियों को अपने हाथों से पहनाए जाने का स्वप्न  पूर्ण रूप से धूल धूसरित हो गया था
कुँवर बेहाल थे
 उन्हें अपने घर का कोई भी खास सदस्य दिखाई नहीं दे रहा था
 मार काट मचाते हुए जब वे महल की ओर मुड़े  तो आँगन में मशाल के मद्धिम प्रकाश में पूजा
की थाली  दीपक और कुछ टूटी हुई चूड़ियों को देखकर  वे पल भर में ही ताड़ गए
 कलेजे में जोर का धक्का लगा
 आँख से आँसुओं की जगह खून उतर आया
 तभी उनकी दृष्टि तुलसी
चौरा के बगल में दोनों बाजुओं रहित परकटे पंछी सा पड़ा उनका खास चाकर खल्ली दिखाई दिया  जो उन्हें देख अपनी डिढ़कार छोड़कर रो पड़ा था
 कुँवर के पूछते न पूछते उसने
गढ़ी का सारा हाल बता दिया
 


कुँवर जोरावर उन्हीं पाँव सबको साथ लेते न लेते  गढ़ी से नीचे गाँव की ओर कुँवरि के डोले के पीछे दौड़ पड़े थे
 डोला अभी गाँव से
बाहर नहीं निकल पाया था
अलबरूनी और अन्य विदेशी यात्रियों के आँखों देखे से भी आगे  गढ़ गोपांचल के इस गाँव की जनता  अपने अपने तरीके से आक्रमणकारियों से लोहा ले रही थी
 जिसमें उन्हें
विजयाकांक्षा बहुत महँगी पड़ रही थी
 


कुँवर जोरावर ने घोड़े की बाग उधर ही मोड़ दी थी
 सबके साथ हथियारबंद रामबख्स भी हल्ला बोलता कुँवर के पीछे हो गया था
कुँवर भीड़ को चीरते गाँव बाहर रामदेई की मड़ैया से आगे बढ़कर खार के पार खैरे पर जा चढ़े थे  जहाँ कुँवरि के डोले को लेकर मुगलों और गाँव वालों में भयंकर मारकाट
और छीना झपटी मची हुई थी
 कुँवर एक बार फिर प्राण पण से अपनी बहन कुँवरि बेटी बाई की रक्षा के लिए जूझ पड़े थे
द्वादसी की जुनैया आकाश में छिटक गई थी
 जगह जगह पड़ी ल्हासों के बीच से होता रामबख्स सबके संग दौड़ता भागता जब अपनी मड़ैया से होकर गुजरा  तो कुँवरि के डोले को
बचाने की भड़भड़ाहट में उसने मड़ैया में झाँककर अपनी भौजी की खैर खबर लेना भी मुनासिब नहीं समझा
 द्वार के सामने सैर में नीम की छाया के अँधेरे में पड़ी किसी ल्हास
के ऊपर से होकर जब वह निकला तो उसका पाँव उससे लिपटे किसी झीने कपड़े में उलझा और वह वहीं लड़खड़ाकर गिर पड़ा था
 मुँह के बल गिरने से ओंठ फट गया था
 लेकिन उसकी भी
परवाह न करते हुए वह उजिरिया रात में ओंठ से ठोड़ी तक बह निकले रक्त की धार को अपनी बहोलियों से पौंछता  बिना पीछे देखे फिर उठ भागा था
 भागते हुए एका एक उसे ऐसा
लगा  जैसे उसका पीछे कुछ छूट गया है
 उसने कुछ ठिठक कर अपने आगे पीछे टंगे हथियारों को देखा  सभी यथावत थे
 कमर से बँधी बारूद की पोटली को और कसकर कमर से बाँध
वह फिर धर भागा
अभी तो उसका सारा मन चित्त गढ़ी की आन बान शान कुँवरि बेटी बाई के डोले में बिंधा हुआ था  जिसे आतातायी मुगल छीन कर लिए जा रहे थे
 


गाँव से निकल कर ऊँचे खेरे
पर चढ़ने से पूर्व  एक चौमसिया खार  बरसाती नाला
  पार करना होता है
 थोड़ा पिछड़ गए रामबख्स ने जैसे ही उस सूखे खार में उतरने के लिए पाँव रखा वैसे ही सूखी बजरी
पर पैर पड़ने से रपटता हुआ  सीधा खार में चित्त जा पड़ा था
 वहीं एक बमूर के पास खड़े होकर खार के ऊपर वर्षों से टूटी पड़ी एक मड़ैया को गौर से देखने के लिए उद्धत
एक सैनिक भेषधारी व्यक्ति ने जैसे ही अपने पीछे किसी को गिरते देखा तो वह वैसे ही पीछे मुड़कर छिचौंक होते हुए  अपने नेजे से उस पर भरपूर बार करने ही वाला था कि
उस उजेरी रात के प्रकाश में किसी पूर्व परिचय के चलते  उसका साँवला मुख देखकर वार करते करते रुक गया था
 


रामबख्स भी जिरह बख्तर और लोहे के टोप व दाड़ी के
अपरिचित संसार में उसकी लंबी नाक व कुछ मोटे ओंठ देखकर पहचान गया था  कि वह और कोई नहीं अभागा  हरना  ही है
फिर भी वह जमीन से उठते हुए देवी के मंदिर से उठाए खाड़ें पर अपनी मुटिठ्याँ कसे रहा
 हारुन तब तक अपने नेजे को एक ओर कर उसके ठीक सामने एक घुटने के बल बैठते गया
था और उसका काँधा पकड़कर फुसफसाया    रामबख्स  तू किन के लिए मर रह्यो है
 ये ऊँची ऊँची गढ़ी महल मंदिर और इनमें रहने वाले द्विज कबहूँ अपने नईं हो सकत
आज संकट की घड़ी में तोय भले ही कछू ढील मिल गई होय  पर सहज समय में जब भी ये हमें धर्म के झरोखा से निहारेगें  तब तब ये हममें छोत देखेंगे  छीछा लेंयगें  घर
जारेंगे और बेघर करेंगे



  व्याकुल रामबख्स फटी फटी आँखों से किंकर्तव्यविमूढ़ उसे सुने जा रहा था
 हरना अपनी रौ में आगे बढ़ गया था    तूँ मौन काए साधे है
रामबख्स
 मैं दोषी हूँ
 तू मानत है तो जई सही  पर तेरो भइया तो दोषी नहीं था जो डाँग में राय बेहंडल के हाथों हाँके पर मार दियो गयो तो
नईं


  वे नाहर कौ शिकार भए थे


 हमने खुद उनकी छाती पे बघनख  बाघ के नाखूनों से निर्मित खूनी पंजा
  की चिन्हार करी थी
हाँ जे साँची है कि तेरे भैया नाहर कौ शिकार भए थे  पर कैसे
लगभग पूरी तरह अविश्वास से भरा अवाक रामबख्स  हरना को फटी फटी आँखों से देखे जा रहा था
राय बेहंडल ने तेरे भैया कौं हाँके पे सबसे आगे की पाँत में पठाकर और शिकार आने पर सबको पीछे हटने का हुकुम देकर  धोखे से नाहर के हमला में मरवाया था
कायसो
यासों कि बाकी बुरी नियत तेरी नीकी नोनी भौजी पेऽऽ
नहींऽऽऽ




 अब तक निश्च्छल भाव से मौन हरना की एक एक बात सुनते रामबख्स को जब ऐसा लगा कि अब  हरि राजनीति पढ़ि आए  तब वह अपने को सँभाल न सका  उसकी
मुट्ठियाँ हाथ में अब तक पकड़े रहे खाड़े पर और भी भिचंती चली गईं थीं
 


हरना द्वारा अपने भाई के संबंध में गढ़ी गई मृत्यु कथा और उसी के माध्यम से अपनी प्राण
प्यारी भौजी के सिर पर लगाए गए झूठें लांछन के बीच  रामबख्स का ध्यान अपनी मड़ैया के सामने से गुजरते हुए वहाँ पड़ी लाश के द्वारा फरिया जैसे किसी वस्त्र में से
उलझना गिरना और गिरकर सँभलते हुए आगे बढ़ना  फिर उस लाश की ओर से पाँव में पहने जाने वाले लच्छे जैसे गहने की सूक्ष्म झनक  अचानक उसके कानों में घड़ियाल की तरह बज
उठी थी
 रामबख्स ने आव न देखा ताव और पूरी ताकत के साथ देवी मंदिर से लिया खाँड़ा  पूरी ताकत के साथ दाँत पीसते हुए सामने बैठे हरना के सीने में उतार दिया था
जरा सी देर में हरना उर्फ हारुन खार की उस कंकड़ीली धरती पर लुढ़ककर छटपटा उठा था
 एक झटके में भोंककर खींच लिए खाड़ें को लिए खड़े रामबख्स ने जब खार की धरती पर
तड़फते हारुन को देखा  तो उसे अपने इस कृत्य पर विश्वास नहीं हो रहा था
हारुन को भी आँखो पर यकीन नहीं आ रहा था कि यह वही रामबख्स है
 


उसके लिए जीने मरने की सौगंधें खाना वाला उसका बालपन का साथी


 रामबख्स किंकर्तव्यविमूढ़ वहीं
खड़ा था
 लगातार मृत्यु की ओर खींचती हारुन की मर्मान्तक पीड़ा बढ़ती ही जा रही थी
 वहीं आक्रोश में आकर मित्रघात करने वाले रामबख्स के भीतर भी कहीं न कहीं कुछ
अपराधबोध उग आया था  लेकिन कुँवर की सोहबत में पड़कर बड़ौआ जाति के बराबर चलने का वो जो एक दिवास्वप्न देख चुका था  वह उसे झुकने नहीं दे रहा था
वह बिना कुछ कहे अपना मुख मोड़कर धीरे धीरे कदम बढ़ाता खार के ऊपर चढ़ने लगा था
 तभी बजरी पर पड़े पड़े अपनी आखरी साँसें गिन रहे हरना की मर्म भेदी पुकार में  उसके
लिए एक अरज उभरी    ओ निरमोही
 नेक रुक तोऽऽ


 तोसे मेरी एक विनती है


 मोहि तो मरने ही थो


 सब मर रहे हैं एक एक करकैं


 इनके द्वारा और इनके लिए भी मेरी
तेरी नाईं
 


तैंऽ हू कहाँ बचगो  अगर बच जाए तोऽ हमेंहू वा बाउरी में फेंक दीजो


  जामें हमारी कुँवरि गनेश राय बेहंडल ने मारकैं डाल दईं थीं
रामबख्स दाड़ियन के नीचे कहूँ धरम नहीं दब जात


 कुँवरि ग नेश ने मोहि बहौत चाहो तोऽऽ



  डबडबाई आँखों से बिना पीछे मुड़े रामबख्स का आगे बढ़ा पाँव हारुन की
करुणार्द पुकार सुनकर वहीं का वहीं ठिठक गया था  लेकिन भयंकर अंतर्द्वंद्व में फँसे होने के कारण उसे कुछ भी सुनाई नहीं दे रहा था
जब वह खार से ऊपर खेरे पर चढ़ना चाहता तो उसे हरना की मर्मभेदी पुकार और उसके द्वारा कहे वे अपूर्व वचन खा जाते    रामबख्स  तू कुन के लए मर रह्यो है
 ये
ऊँची ऊँची गढ़ी महल मंदिर और इनमें रहने वाले द्विज  कबहूँ अपने नईं हो सकत



  तभी उसकी दृष्टि कुँवर जोरावर की उदारता पर टिक जाती और वह खेरे पर चल रही भयंकर
मारकाट के बीच कुँवर कुँवरि की रक्षा के लिए उद्धत हो उठता



 लेकिन इससे भी आगे वह हारुन के क्षणिक प्रभाववश राय बेहंडल को भी देखने लगा था  जिनके आगे परीक्षा
की घड़ी में कभी कभी बहुत से जोरावर अपने हथियार डालकर उसी खेमे में शामिल हो जाते हैं


 वह अपनी सारी संवेदनाएँ झटककर हारुन की ओर मुड़ना ही चाहता था कि तभी
उसने  खैरे के ऊपर मची भयंकर मारकाट और छीना झपटी के बीच पाषाणों को भी पसीजा देने वाली कुँवरि बेटीबाई की आर्त पुकार सुनी    ओ
 मेरे भैयाऽऽऽ ओऽऽ मेरे वीऽर
मेरी पत रा खियौ


  सुनकर वह अपने को सँभाल न सका और किसी बावरे शलभ की भाँति रामबख्स  सदियों से उपेक्षित रहने पर भी उसी दीपशिखा की ओर बढ़ गया था  जहाँ उसे
अपना अस्तित्व समाप्त करना ही होता है
 


तभी बहुत गहरे में पीछे छूट गए हारुन की डूबती साँसें एकाएक रामबख्स के अंतस में पैठ गई थीं  लेकिन तब तक वह खार से
निकल कर खेरे पर जा चढ़ा था  जहाँ युद्ध दुगने उत्साह पर था
खाड़ें का गहरा घाव देकर रामबख्स हारुन को लगभग अदेखा करता खार के ऊपर चढ़ गया था  लेकिन हारुन उर्फ हरना के प्राण अभी नहीं निकले थे
 खार की कँकड़ीली धरती पर बहते
रक्त से लथपथ सीने के घाव को दोनों हाथों से पकड़े मरणासन्न हारुन  अपने अंतिम समय में डूबती साँसों के बीच मस्तिष्क के दर्पण पर दामिनी की भाँति आकर कौंधती
जीवन की प्रारंभिक स्मृतियों में खो गया था
तुम  सुमेरा चाची और बिरखे कक्का के मोड़ा हो
हुँ
बे अबै अटारी पे भौजी हीरा कुँवरि कौ पेट देख रही हैं  संग में और हू जनीमान्सें हैं



  लगभग उसी के वयः की एक लड़की धानी घघरिया पर पीली चुनरिया ओढ़े एकाएक
उसके पास आ खड़ी हुई थी
 उसे ऐसा लगा जैसे वसंत में कोई पीले फूलों से लदा सरसों का पौधा  खेत से उखड़कर साक्षात उसके सामने प्रकट हो गया है
 वह अपनी भूख प्यास
भूलकर उसका गोरा मुखड़ा  लंबी नाक और उसमें हीरा जढ़ी सोने की कील  बड़ी बड़ी कजरारी आँखें  माथे पर रोली की बिंदी और बड़ी सफाई से बालों में पटिया पारी हुईं दो
छोटी छोटी चोटियाँ और उनमें गुथे कनेर के पीले फूल  देखता ही रह गया था
ले


  चाची ने तोहि गुड़धानी पठवाई है   खाय ले
पर मोहि तो प्यास लगी है



  उसने लगभग रुँआसा सा होते हुए कहा था
 उसकी अम्मा सुमेरा गाँव की प्रसिद्ध दाई थी और इसीलिए दक्खिन टोला से उसका आना जाना गाँव
और गढ़ी की हर छोटी बड़ी जाति के घर में लगा ही रहता था
 माँ अक्सर भीतर चली जाती थी और वह घरों की डयौढ़ियों के बाहर खेलने वाले मोड़ा मोड़ियों और आवारा
कुत्ते पिल्लियों के साथ खेलता बतियाता रहता था
 आज वह हट पकड़ कर गढ़ी चला आया था
 जहाँ उसे बैठे बैठे बहुत देर हो गई थी  मारे प्यास के उसका गला सूख जाता और जीभ
तालू से चिपक रही थी
पानी हू लाई हों  ले पियो



  लड़की ने हरना को लोटा गहा दिया और फिर उसका साँवला गोल मुख  सुआ सारो नाक  कजरारी आँखें
 माथे पर काजल का ढिटौना और उस पर
बलखाती घुँघराली अलकों को वह भी देखती ही रह गई थी
 


फिर जाने क्या कुछ सोचते एकाएक उसे याद आया और झपट कर हरना को दिया लोटा हाथ से छीन लिया था    मंगलिया
काकी  बाँदी  ने कही थी  पानी दूर ओक से पिवाइयो   छोत लग जेहे



  लड़की ने बड़े गौर से लोटे को उलट पलट कर देखा  तो अनजाने ही सारा पानी धरती पर फैल गया था
उसे आश्चर्य हुआ    पर


 जामें तो कहूँ छोत लगी ई नइया
 ले पानी पियो



  लड़की ने अपनी हथेली पर लोटा रखकर जैसे ही हरना की ओर बढ़ाया  तो वह बड़े ही निरीह भाव
से लड़की की ओर देखता रह गया था
 


अगले ही पल लड़की को अपनी भूल का अहसास हुआ    ओ
 मैया  हम अभिहाल आए



  वह खाली लोटा लेकर दौड़ती हुई गढ़ी में चली गई थी
होरी है भई होरी है
नहीं कुँवरि जू  मोपे रंग मत डारो  बेहंडल भैया ने देखि लओ तौ मेरे हाड़ भुस हो जाएँगे



  गढ़ी के भीतर अपनी भौजाइयों पर होली खेलती कुँवरि गनेश ने गढ़ी की
डयौढ़ी पर अन्य बेगारियों की तरह लेकिन सबसे पीछे अपना  सिरोपाव  लेने आए अकेले खड़े हरना पर  अपनी पिचकारी का केसरिया रंग उड़ेल दिया था
काहे को हाड़ भुस कर देंगे
 होरी तो सब मिल जुल कैं खेलत हैं  जामें ऊँच नीच कैसी
 हमने अबै अटारी पे चढ़ि कैं देखो तो कि अथायी पे गढ़े लंबे बाँस पे बँधी गुर
की भेली उतारवें के काजैं  भैया खुद बापे चढ़ि रए थे और तिहारे टोला की जनीमाँसें उनमें लट्ठ घाल रहीं थीं
ऐसो बेई कर सकत हैं हमारी माई भौजाइयन के संगैं  हम नईं



  उसने एक गहरी उसाँस भरते हुए कुछ खीजकर कहा था
तौ तुम खेल ले हमाय संगैं  बराबर हो जाएँगे   ले



  कुँवरि ने इधर उधर किसी को न देख अपनी नीली फरिया की झोली से अबीर की मूठ भरकर निकाली और दूसरे हाथ से
हरना की बाँह पकड़ते हुए गुलाल  जबरदस्ती उसकी अँजुरी में उड़ेल दिया था
हः हः कौऽऽ है



  गढ़ी के पिछवाड़ें घुड़साल के बगल खरिक में गाय बेलों के बीच अपनी टूटी मचिया पर पड़े हरना ने गहरी ओंघ में लेटे किसी गाय या बछिया के छूटकर
उससे अरसा करने के ख्याल में पड़े पड़े जैसे ही उनींदी आँखों उसे ललकारने चला  वैसे ही उसके ऊपर झुकी एक काली परछाईं ने हौले से उसके मुँह पर हाथ रख दिया था
मैंऽ हों कुँवरि गनेश
इत्ती रात कौं
  वह भड़भड़ाकर उठ बैठा था
 क्वार की शीतल उजिरिया रात में भी उसकी देह से पसीने छूट गए
 अपनी सखियों के संग गढ़ी के द्वार पर  तरैयाँ  देने आईं
कुँवरि सखियों का साथ छोड़कर अँधेरी रात  चुपके से खरिक में उससे मिलने चली आईं थीं
 अपने मैया बाबा के तीर्थ यात्रा के समय नदी में नाव पलटने से हुई असमय मृत्यु
बाद हरना  गढ़ी के प्रमुख हलवाहों में शामिल कर लिया गया था
 अनाथ होने के कारण उसकी रातें भी अक्सर गढ़ी में हर घड़ी बने रहने वाले नाई  कहार  ग्वाले लठैत और
साईसों के बीच ही गुजरती थीं  एक तरह से वह गढ़ी का बँधुआ बन गया था
 उसका साँवला गठीला बदन  मासूम चेहरा और भोली दृष्टि कुँवरि को बचपन से ही अपनी ओर आकर्षित
करती आई थी
 लेकिन गढ़ी की तमाम बंदिशें और हरना के नीच जाति का होने से  अक्सर वह उससे बोलने से भी महरूम रहीं थीं
 यह उसी लगन का परिणाम था कि वह इस उत्सव का
लाभ उठाकर चुपके से हरना से मिलने खरिक में चली आईं थीं
हरना कुँवरि का मंतव्य भाँपकर बड़ी गरीबी और अधीनता के साथ कुँवरि गनेश से हाथ जोड़कर बोला था    


तुम लौटि जाओ कुँवरि  काहे कौं मेरी ख्वारी करवाए चाहती हों
हमने जनम तें जा गढ़ी कौ नोन खाओ है  मोसे छल नहीं होगा
काहू से नेह लगाना छल कैसे हो गया रे हरना
 मैंने तोहि मन से चाहा है

 मेरी प्रीति कौं यों न निरदरो


  कुँवरि का गला भर्रा गया और उसकी आँख की तलैयाँ भर
आईं थीं
 यह देखकर कुछ देर तक अपनी बात पर यों ही दृढ़ और भय से थर थर काँपता हरना  एकदम सचेत हो गया था
 उसने खटिया के पँयताने जमीन की ओर पाँव लटकाकर पाटी पर
हाथ रखे कुँवरि के कोमल हाथ पर अपना हाथ रखकर फुसफुसाया था    नहीं कुँवरि हम तुम्हारी प्रीति कौं निरदर नईं रहे
 पर मोसे प्रीति करके तुम्हें क्या मिलेगौ
काहू राजकुँअर से नेह लगाओ जो तुम्हे सातौ सुख देगा  तिहारी सब मंशा पूरी करेगो  मेरे संग फजीहत के सिवाय कछु नईं मिलोगो तुम्हें   तुम लौट जाओ



  समतुल्य
तहाँ जाहु जहाँ पाट पटंबर  अगर चंदन घसि लीना
 आय हमारै कहा करौगी  हम तो जाति कमीना

   कबीर ग्रंथावली पदं सं
अपनी बात पूरी करते करते हरना का गला रुँध गया और कुँवरि के सामने उसके हाथ जुड़ गए थे
कुँवरि गनेश सन्न रह गई
 इस बार वह प्रेम शर बद्ध घायल हरिणी नहीं  प्यार में ठुकराई घयाल क्रुद्ध सिंहनी बन बैठी थी
 एकाएक उसका राजसी अहंकार जाग्रत हो आया और
तड़िता की भाँति तड़फती कुँवरि मचिया से उठ खड़ी हुई थी    आखिर तुम ढेढ़ के ढेढ़ ई रहेऽऽ


 वह हरना कोऊ और था जो गाँव में  जजिया  वसूलन आने वाले तुरकियों कौं अपनी
बर्छी  के बल पे अकेले ईं तदेर देता था


 हरे हरे बाँसों की मार खाकर भी गाँव के व्यभिचारी ठाकुर  ब्राह्मन और गूजरन सैं  अपनी बिरादरी की बयैरों के शील की
रच्छा करता था   तूँ वह नहीं है रेऽ



  कुँवरि अपनी नीली फरिया का पल्लू मुँह में ठूँसकर टसका रोती  तीर की भाँति  सार  से निकलकर  अँधेरे अँधेरे गढ़ी में चली
गई थी
 अचानक खरिक में हुई अवाजाही और बातचीत सुनकर उस बथान में बँधे बरदों के रँभाने और अँड़ुआ बैलों के डींक उठने के बीच  कुँवरि के जाने के बाद मचिया पर
स्तब्ध बैठे रह गए हरना की तड़फ  उसके आँसू और आहें  उस रात उसके सिवाय किसी ने नहीं देखी थीं
मन कौ हू तो कोऊ धरम होत है   हरना
गढ़ी आज अपने लोगों से शून्य थी
 कुछ एक वृद्ध बालकों को छोड़कर सब के सब  कुँवर रायबेहंडल की बरात में गए हुए थे
 उस रात गढ़ी की सुरक्षा का भार उसके अपने
विश्वस्त सैनिक  पहरेदार  हलवाहे और लठैतों पर था
 अटारी पर गढ़ी  गाँव और बड़ी बाखर की जनी मानुसें  ढोलक की थाप  झींका और काँसी से संयोजित उच्च स्वरों में
खोइया  करने में मगन थीं    हलवइया से नैन मिलाय बेटी वामन की



  हरना भी आज उसी सुरक्षा व्यवस्था में शामिल था
 उसे रनिवास के पीछे कुँवरि गनेश की अटारी के
नीचे पहरा देने का अवसर मिला था
कुँवरि गनेश जिस दिन से अपने बड़े भाई महाराज हरीसिंह पवैया के साथ  अपने ससुरे लहार गढ़ से सदैव के लिए गुहीसर आईं हैं  हरना तब से ही उनकी एक झलक पाने को
व्याकुल है
 ब्याह के लाल जोड़े में मोतियों भरी माँग और हरी हरी चुरियाँ पहने जिस कुँवरि को उसने डोले में चढ़ते देखा था  और जिसके वियोग में दूर कदम के पेड़ की
आड़ में रोते हुए बहुत दूर तक कुँवरि के डोले को जाते हुए देखता रहा था
 क्या आज वह उसके वैधव्य रूप को निहार सकेगा
 उसका मन हाहाकार कर उठा था
 


पहरा देते हुए
ही उसने फिर अपने मन को समझाया कि यह समय रोने का नहीं  किसी को धीरज बँधाने का है  तब तो उसने अपना मन कड़ा किया और अपने एक साथी हरचन्ना को कुँवरि की अटारी के
पीछे के पहरे का दायित्व सौंप  स्वयं पौर का पहरा देने द्वार पर आ डटा था
दिन भर लपट चलने के कारण धूल के गुबारों से नीला आकाश और उसमें विजड़ित धवल जुनैया का रंग  पांडुर हो रहा था
 ठीक वैसी ही देहयष्टि और धौरी साड़ी में लिपटी
कुँवरि गनेश भी मारे धमका के अटारी से निकलकर अचानक छज्जे पर आ खड़ी हुई थीं
 अटारी के नीचे पौरिया के रूप में जब उन्होंने धारिया लिए खड़े हरना को पहचाना  तो
अनचाहे ही अटारी से उतरकर जोही मोही सीं पौर के द्वार पर आकर उसके कोरे से लगकर खड़ी हो गई थीं
गढ़ी में अपने भाई के विवाह के इस उत्सव और राग रंग भरे क्षणों से दूर  अपने वैधव्य का श्राप झेलती कुँवरि को देख  हरना का मन एक बार फिर हाहाकार कर उठा
 कलेजे
को सालती एक ऐसी हूँक उसके मन से ऐसी उठी कि वह फिर अपने स्थान पर खड़ा न रह सका
 अपने हाथ में लिया  धारिया  उसने धरती पर डाला और कुँवरि से कुछ ही दूरी बनाता
वहीं भीत के सहारे नार नवाकर बैठ गया था
 हरना को यों कटे वृक्ष की तरह भरभराकर अपने पास गिरता बैठता देख कुँवरि भी उसके पास वहीं किवाड़ से टिककर बैठ गईं थीं
कुछ देर तक दोनों ही एक दूसरे में खोए मौन बैठे रहे  किसी के मुख से कोई बक्कुर नहीं फूटा
 आकाश में शुक्र तारा उदित हो गया था
 


बहुत देर तक मौन रहकर मन ही
मन रो लेने के बाद अपनी हथेली की गद्दियों से आँसू पोंछने और सूनी निगाह से एक बार आकाश निहारने के बाद  अपनी गर्दन नीचे झुकाए झुकाए ही हरना ने कुँवरि गनेश से
प्रश्न किया था    कुँवरि जू  तुम सती काहे नईं भईं
 एक रजपूतिन कौ धरम तो जई कहत है



  तब कुँवरि ने बगैर भावुक हुए एक गहरी उसाँस भरते हरना से  वह
प्रतिप्रश्न कर डाला था    मन कौ हू तो कोई धरम होत है   हरना
हरना अवाक् रह गया  उसे कुँवरि के मुख से ऐसे उत्तर की कतई आशा नहीं थी
 पति के मृत्योपरांत भी लड़की इतनी दबंग बनकर रह सकती है  यह उसने सपने में भी नहीं सोचा
था
 


वह कुछ देर मौन रहा  फिर धरती पर अनायास ही अपने धारिया की धार से खेंकें करते हुए  मन में कुछ और साहस लेकर कुँवरि को प्रबोधा था
मन तौ बौरा होत है कुँवरि



 मन के फेर में तौ हजारन हजार रिसी मुनी और शूर तपसी रसातल कौं चले गए  जो अपने धरम पे डटो रहे   वही साँचो सती सूरमा है
मन की बातें तुम का जानो हरना



 जा दिन तुम अपने मन की सुनन लगोगे  बा दिन तुम तुम न रहोगे  तुम्हें अपने ऊपर ही घिन आवन लगेगी



 अपना मन मारकर मरजाना
साँचा धरम नहीं है   मीत




 मरा तो उनके संग जाता है  जिनसे कबहूँ अपने मन मिले होंय


 जाके रूप की एक झलक पावत ई तन कौ सूज्जमुखी  अनचाहे ई मरोरा लै वई कौं
निरखवे धाय परै   हम कुँवर के संग सती न हौ सके  हरना


  कुँवरि अपनी बात के अंत तक आते आते सिसक उठी थीं
 हरना अवाक रह गया
 उसकी आँखों के सामने अँधेरा और मन
के भीतर हजारों दिए जल उठे थे
 अंततः उसने अपनी संतुष्टि के लिए कुँवरि से आखिर में एक और प्रश्न पूछ ही लिया था    तौ क्या कुँवर रायसिंह जू ने  तुमसे कबहूँ
नेह नहीं लगाया   गनेशि



  उसके आश्चर्य की सीमा न थी
नहीं रे
 कुँवर कौं तो मोसे बड़ी गाढ़ी प्रीति थी  पर मैं ही नईं निभा पाई उनसे नेह के नाते



 जा दिन ब्याह कौ लाल पटोरा पहरकैं डोला में बैठी थी  बा दिना
मोहि साँचेहू ऐसो लगो तो कि दुनिया में सारे नेह के नाते झूठे हैं  और जो कछु साँचो है वह है   संसार की रीति


 पर जे भरमाए भरम की हम बहोत दिनन तक बनाए न रख
सके  हरना


 जाने कब और कैसे ये बैरिन अखियाँ कुँवर में तेरी साँवरी सुरति खोजतीं  बा कुबेर की नगरी कौं मसान और वहाँ के वासिन कौं जमदूत मान बैठीं थीं  मेरे
सारे सुख धूरि में मिलि गए

 कुँवर जब कबहूँ मेरे नियरें आवन का जतन करते  तो मेरा मुख मलीन हो जाता  मोहि ऐसा लगता जैसे कुँवर कुँवर नहीं बा जागीरदार के लठैत
है   जाने जाति पाँति  छुआ छोत और ऊँच नीच बनाई है जाने हमें और तुमें कबहूँ एक नईं होन दए जो अब एक नए भेष में कबहूँ हँस बोल कैं  तो कबहूँ अपने पति परमेसुर
हौवे की लाठी कौ भय दिखाय  मोहि एक अदेखी अजानी डगर पे हाँकें लए जाय रहो है


  कुँवरि ने भरे मन अपनी सारी व्यथा हरना को कह सुनाई  जिसे सुनकर वह मन ही मन
पसीज उठा था
 दासता के नीचे बहुत गहरे दबे प्रेमांकुर  कुँवरि के त्यागपूर्ण प्रेम से पुनर्सिंचित हो अँखुआ आए थे
 पर तभी    ठक
 


ठाक

 ठाक


  गढ़ी के पीछे
लगी बड़ी बाखर से भिनसारे की आहट पाकर  किसी पिसनहारी ने  तीन बार चाकी का डड़ाँ ठोंककर जाँत गाना आरंभ कर दिया था    चंदा मुँदि जा मेरी सौति जुनैया रे



  जैसे
नदी के किनारे जल पीने आए किन्हीं हरिण युगलों को एकाएक अपने आसपास किसी हिंसक सिंह की दहाड़ सुनाई दे और वे ठीक वैसे ही तृषित सभीत अपने अपने गंतव्य को लौट
जाएँ  ठीक वैसी दशा हरना और कुँवरि गनेश की हुई थी
गनेशि  तुम जोगिन बनकैं वृंदावन जाय रहीं हौ
  गउसार से गाय को चँदिया खिलाकर लौट रही कुँवरि को हरना ने एकांत पाकर सूनी सार में रोककर अपनी जिज्ञासा प्रकट
कर दी थी
हाँ रे
 जब तैं अपने मालिक से नोन हरामी नईं कर सकत  तब हम अपने मन कौं काहे भरम में राखें



 अब तौ वई एक आसरौ है
  कुँवरि लगभग सामने आ खड़े हरना की गैल
काटकर जब आगे बढ़ने लगीं  तब हरना ने भावावेश में लमक कर उनका पोंहचा पकड़ लिया था    नईं कुँवरि
 तुम ऐसो नईं कर सकतीं  हम तिहारे काजैं सब से बैर ले सकत हैं
तुम कहो तौ अगिन की नदिया पैर जाएँ  तुम कहो तो तरवारि की धार पै धाय परैं


 पर तुम्हारा बिछोह नईं सह सकत


 हरना की आँखें भर आईं और कुँवरि को सार के एकांत
में बाढ़ के पीछे ले जाकर अपने वक्ष से लगा लिया था
 कुँवरि भी इस स्थिति में अपने को न बरज  बहुत देर तक हरना के बलिष्ट बाहुपाश में सिमट रोती रहीं
 फिर प्रेम
और स्नेह की असीम आनंदानुभूति के एकांत क्षणों में  अंततः वर्षों से चला आ रहा द्वैत भाव मिट गया था
जब कुछ घड़ी बाद उत्तेजना का ज्वार शांत हुआ और भावनाओं की वेगवती नदी उफनती पछाड़ें खाती सम पर आई  तब कुँवरि ने अपने को हरना की बाँहों से स्वतंत्र कर लिया था
किंतु जैसे तप्त तवे पर गिरकर जल की बूँद छन्न हो जाती है  जैसे पहले पहल बरसे आषाढ़ी मेघ धरती की प्यास और दुगना कर देते हैं  जैसे बहुत भोजन करने पर भी
भस्मीव्याधि का रोगी लंघन करता है
 ठीक वैसे ही संयोग में भी वियोग भय से आक्रांत युगों युगों से स्नेह और प्रेम का भूखा हरना  कुँवरि से अलग न होकर पुनः कुँवरि
की गोद में सिर रख वहीं तिरछा लेट गया था
 


यद्यपि भय की तलवार फिर शीश पर थी और नैतिकता की अगिन नदिया पुनः आसपास झहरा उठी  किंतु वर्षों से साँचे नेह की
भूखी कुँवरि भी उसे अपने से अलग न कर सकीं
 उन्होंने झुककर हरना का माथा चूम लिया और उसकी घुँघराली अलकों में प्यार से अपनी अँगुलियों के पोर फिरा उठी थीं
जोगिन बनकैं हू हमें कल कहाँ परती   हरना
 जब जब हम वहाँ पथरा की मूरतियन कौं ढोक देते  तब तब मोहि उनमें तेरी ही साँवरी सुरति दिखाई देती

 मेरे मन की इकतारा
और तन की खड़ताल तौ तेरे ही सुर से सजीं हैं   वे तेरे ही गुन की रागिनी गातीं  तेरे ही दरस की प्यासी रहतीं


 


जोग तौ निराशा कौ दूसरौ नाँउ है रे
 तूँ तौ
मेरी जीवित आशा है
 जाके लएँ मैं सारी लोक लाज तजि  राँड़ के बाना में हू मन ही मन मुस्क्याति भई गुहीसर चली आई थी
तू नहीं जानता रे  बा दिन कुँवर की लाश सरवर के तीर धरी थी  भोर ते साँझ हौ गई बाँदियन कौं कुँवर की लाश पै तें कौआ और मखियाँ बिढ़ारत बिढ़ारत


 गढ़ी की
बड़ी बूढ़ीं हार गईं मोहि समझाउनी देत देत


 कुल मरजाद और लोकरीति की दुहाई सुनत सुनत कछू देर कौं तो मेरे पाँय डिगे हू थे   तुलनीय   डगमग छाँड़ि दै मन बौरा
 अब
तौ जरें बरें बनि आवै  लीन्हों हाथ सिंधोरा

 होई निसंक मगन ह्नै नाचौ  लोग मोह भ्रम छाड़ौ
 सूरौ कहा मरन थैं डरपैं  संतों न संचैं भाड़ौ

 लोक वेद कुल की मरजादा
यहै गलै मैं फाँसी

 आधा चलि करि पीछा फिरिहै ह्वै है जग में हाँसी

   कबीर ग्रंथावली पदावली       पर जाने कौन सी दुराशा के चलते  न तो हाथ में सिंधोरा गहा और
ना ही कुँवर के संग सती होने के लएँ राजी भई


 दबे सुर में गढ़ी के लोग जब मोहि लच्छिन लगाते  धोखे से भंगिया पिवाकर सती करने की चाल पै उतरि आए  तौ मैं उनपे हू
सतरा गई थी    हौं जियत ना जरौंगींऽ भलेईं मोहि जोगिन बनाकर गढ़ी से कासी वृंदावन पवार देउ
  


सभी सन्न रह गए  सबके म्यानों से तेगा तलवारें खिचकैं बाहिर आ गए
तब मेरे हर नीके बुरे में संग देने वाले भैया हरीसिंग जू  मोहि वहाँ से तरवारि की नोक पे गुहीसर यह कहते लिवा लाए   स्त्री कौं जबरईं सती करना सास्त्र विरुद्ध
है
सास्तर विरुद्ध तो जे भी है   कुँवरि



 हम जहाँ कहूँ अपने मन का करने चलैं


 तौ वह कहूँ सास्तर विरुद्ध है  तो कहूँ लोक विरुद्ध  हम अपनी इच्छा तें तौ
कहूँ जीकैं नहीं रह सकत



 हमें जे गढ़ी छोड़ने परैगी कुँवरि



  हरना ने एक निश्वास खींचा और उठने को हुआ तब कुँवरि ने कुछ अगंभीर होकर मुस्कराते हुए एक हाथ से
हरना का कंधा दबाकर उसे वहीं लिटाए रखा    गढ़ी का  हौं तो तेरे लएँ सारी दुनी छोड़ सकत हों


 मैं जनम सुहागिल राँड़ के बाना में कब तक रहौं



  अपने अंतिम वाक्य
तक आते आते कुँवरि के चेहरे पर तनाव की आड़ी टेढ़ी चिंता रेखाएँ उभर आई थीं  जिन्हें देख हरना अंततः उठ ही बैठा    कुँवरि हम यहाँ तें कहूँ दूर दक्खिन में भाज चलत
हैं  जहाँ तिहारे भैया के शासन कौ कठोर डंड न चलत होय


 काहू मुगिल पठान की रिहासत में  जहाँ हमसे कोऊ हमारी जाति नहीं पूछेगौ  और पूछेगो तौ कह देंगे  छत्तरी
हैं
मेरे नेह में पर कैं तें तो बड़ौ सयानो हो गयो है रे हरना
  कुँवरि उसकी समझदारी पर मुस्कराए बगैर नहीं रह सकी
 फिर अपनी व्यग्रता दिखाते हुए हरना से उसने
अगला प्रश्न जड़ दिया था    पर कबै
आजु रात तीसरे पहर
 मैं भुरहारे ही हल लैकें  चौबीसा  पै निकल जाउगों और तुम


 तुम कतिकी नहान जाने वाली मौंड़ियन के पीछे कोऊ रंगित फरिया पहरि  गढ़ी से निकर
खेत पे आइ जइयो


 वहीं से चलेंगे
हुँ



  कुँवरि मन ही मन हर्षित सिर पर अपनी सफेद फरिया का अचरा और ऊँचा खींच उसकी कोर दाँत से दबाये मुख से मोतियों सी हँसी बिखराती  किसी ब्याहुली की
भाँति विहँसतीं सकुचाती गढ़ी में चली गई थी
हरना की आँखों में यही आखिरी छवि बसी हुई है  जिसे दुबारा निहारने के लिए उसने प्रतीक्षा में हजारों क्षण गँवाए हैं
 कितनी बार विश्वास को अविश्वास में बदल कर
आस्थाओं को लहूलुहान किया है
 कितनी बार इस अमानवीय संसार को क्षार करने की जिद पर आकर उचित अनुचित का भेद मेटा
 पर आज वह खुद मिट रहा है
 काल की कराल बाहों में
निरंतर कसता सिमटता बार बार पीछे की ओर लौटता है
 पर अब सब ओर धुँआ धुँआ सा प्रतीत हो रहा है
 


वह खार की कँकड़ीली जमीन को और कसकर पकड़ने की चेष्टा करता है
जिस पर चलकर कुँवरि गनेश कभी खेरे पर माता पूजने तो कभी अखती मनाने आया जाया करती थीं
 वह अपनी डूबती साँसों को ओर तेजी से उस हवा में एकमिल करने की चेष्टा कर
रहा है  जिस बयार में कुँवरि गनेशि की साँसों की गंध अब भी मौजूद है
 वह अपने हृदय से बहने वाले रक्त को उस मिट्टी में ज्यादा  और ज्यादा मिला देना चाहता है
जिसे उसने कई साल पहले छोड़ दिया था
लेकिन तभी उसकी स्मृति एकाएक पलटा खाती है और वह पहुँच जाता है उस स्थान पर जहाँ वह एक तकिया के भेष में गुप्तचरी करने गढ़ी आया था और वहाँ उसने नाईन बिटिया
हरखा  से कुँवरि गनेशि की हत्या का मर्म जाना था    हरखा साँची बताओ  कुँवरि कैसे मरी थीं
 तुम और तुम्हारी मैयो तो गढ़ी में आवत जात रहीं हो
वीरन तुम जानतई हो गढ़ी में हमारा निधारा तब तक ही हैं  जब तक हम वहाँ आँख होत भए अंधे  कान होत भए बहरे और जीभ होत भए गूँगे बने रहें


 इन्हें खोलने का
अखत्यार न हमें है न तुम्हें था
 


पर हम मानुष की जाति साँची कहवे सें कबै चूके हैं
 कछू दिनन तें तुम्हारी


 कुँवरि गनेश के बहुतई नगीच रहीं मेरी वीरासिन
अइया  गाँव की लुगाइयन के बीच  जुगड़ू  कौ किस्सा लेकर उतरी हैं  जाय सुनावत वे खुद तो रोवती ई है संग संग सुननहारी गाँव की बहुएँ बिटियाँ हू बगैर रोए नईं रह
पातीं


 झूठी साँची राम जाने पर मोहि लगत वह तिहारो ई किस्सा है
एक गाँव में  जुगड़ू  नाम कौ एक लरिका रहता था
 बाप महतारी बारे में ही सरग सिधार गए थे
 जब छोटा था तब अड़ोस पड़ोस की माय बहनियों के यहाँ से रोटी माँग जाँच कर खा लेता और वहीं सो जाता
 जब कुछ सयाना हुआ  तो गाँव भर के ढोर डाँगर चराकर अपना पेट भरने लगा
 जुगड़ू बड़ा ही सूधा मोड़ा  कभी किसी को बिना बात न सताता
 किसी की माय बहन को आँख उठाकर नहीं देखता था
 बखत मौका गाँव के हर जने के काम आने वाले जुगड़ू से  सारा गाँव प्रसन्न था
जुगड़ू अब जवान हो गया था
 गाँव भर के लिए कभी बुरा न चीतने वाले वाले जुगड़ू के लिए  गाँव वाले भी उसकी भलाई  उसकी घर गिरस्ती बसाने के बारे में सोचने लगे थे
 पर जनम से अनाथ जुगड़ू   जिसके हार में हरैया नहीं गाँव में मड़ैया नहीं  भला उससे कोई बाप अपनी बेटी ब्याहने के लिए कैसे राजी होता
 दूसरे हर कोई बेटी गौरा पार्वती तो नहीं होती  जो अपने मैया बाप से लड़ झगड़ ऐसे शिव शंकर से ब्याह रचाकर मसानवासी हो जाती
जुगड़ू का ब्याह टलता रहा
 तभी बहुत दिनन बाद गाँव आई उसकी बुआ ने उसे बताया    जुगड़ू का ब्याह तो उसके मैया बाप डला पला में ही कंचनपुर के गाँव के धनपाल सींग की बिटिया  रतनिया  से करके मरे हैं
 


जुगड़ू को बस वहाँ अपना  गौना  कराने जाना है
  सारे गाँव में उछाह
 जुगड़ू खुद होंसा फूला फिरे कि   अब उसके आँगन में भी होरी कैसी झाँक  दिवाली कैसा दिया  घी जैसा लोंदा और बाँस जैसा पीका नोनी दुल्हैया पैंजना छनकाती डोलेगी
 और वह भी उसकी मतवारी छवि पर बलि बलि जाएगा
जुगड़ू बगैर कलेवा किए भिनसारे ही घर से ससुराल निकल पड़ता है
 एक वन लाँघा  दो वन लाँघा  तीसरे वन के बाद जुगड़ू कंचनपुर पहुँच जाता है
 गाँव बाहर कुएँ पर पानी भर रही पनिहारिनों से जुगड़ू ने अपने ससुर का घर पूछा  तो उन्होंने बताया  गाँव में घुसते ही जो ऊँची सी हवेली
 हाथी जुझाऊ दरवज्जा
 ऊँची बैठक
 बैठक पर बड़ी बड़ी मूँछे  लहरियादार साफा और हुक्का गुड़गुड़ाते जो भलेमानस मिलें  वही धनपाल सिंह हैं
 जुगड़ू को पहली बार तो पनिहारिनों की बात पर भरोसा नहीं बैठा
 चुहल परिहास समझा
 वह आगे बढ़ा और गाँव के गैलहारों से पूछा  तो उनका भी वही जबाव था
 इस तरह जुगड़ू गाँव में घुसा और उसने पनिहारिनों के कहे को ही सच पाया  तो वह वहाँ अपना सच छुपा बैठा
 अपने ससुर की भलमुँसई देख  उन पर अपनी कंगाली जाहिर न कर सका
 


अब यह बखत की मार कहो या भाग्य का लेखा कि जो जुगड़ू अपनी ससुराल गौना कराने आया था  वह अपने ससुर का  चौंपिया  बन जाता है
 पसू तो उसे चराने ही थे चाहे यहाँ चराए या अपने गाँव में करम का लिखा कौन मेंट सकता है
कंचनपुर में उसको एक सहूलियत अवश्य थी कि वहाँ वह अपने राजन जैसे ससुर की कुँवरि जैसी अपनी घरवाली को नगीच से नहीं तो दूर से तो निहारता रहेगा
 


बखत मौका पड़ने पर उससे बोल बतिया तो सकेगा  गाँव में ऐसा सुख कहाँ
 जुगड़ू अपने ससुर के चौंपे ढीलकर जब डाँग के लिए बंशी बजाता निकलता तो अपनी घरवाली की अटारी के नीचे  सदावृक्ष सांरगा  किस्से का यह खास दोहा दोहराता    सारंगा तेरे राज में मैंने ढोई गारा ईंट
समय बीता  समय की चाल बदली
 जिसकी जहाँ सिरस्टा गाँठ बँधी है  वह उससे जुड़ता ही है
 जुगड़ू  जिससे उसकी घरवाली के सात जनम के नाते जुड़े हों  भला वह कैसे न बँधती जुगड़ू के नेह में
 नेह हुआ तो मन की गाँठें खुल गईं
 मन की गाँठें खुलीं तो एक दूसरे का भेद उजागर हो गया
 जवान रतना ने जुगड़ू का भेद छुपाते हुए घर में जब अपने गौने की बात मैया से और मैया ने बाप से उन्सारी


 तो हाय रे
 जमाने  माया के मद में डूबे बाप ने महतारी को दो टूक जबाव दे दिया    बे कंगला तो गाँव में आई बाढ़ में कब के मर खप गए  हम अपनी बिटिया रतना कौ ब्याह अब अमीर और ऊँचे खानदान में करेंगे
 कल बाके दिखउआ आ रहे हैं



  बाप के आगे महतारी बिटिया सन्न
दूसरे दिन जुगड़ू की घरवाली रतना के दिखउआ आते हैं
 जुगड़ू घर के नौकर की हैसियत से मान मेहमानों को हुक्का भर भरकर देता है
 उनकी खैर खुशामद करता है
 प्रसन्न मेहमान जुगड़ू के उस घर का सच्चा  जमाई  होने से अनजान  बार बार उसे जुगुड़ुआ जुगुड़ुआ कहकर टेरते हैं
 अब तक खुद के होते हुए अपनी घरवाली का दूसरी जगह रिस्ता होने की टीस दबाए रहा जुगड़ू  अंततः यह अपमान सहन नहीं कर पाता और एक दोहे में अपनी पीड़ा व्यक्त करता है
जुगड़ू जुगड़ू जिन कहो  मेरा रामरतन है नाँव
दो रोटी के कारनै  मेरो धरो जुगुड़ुआ नाँव जी
मेहमानों को उसकी बात का बुरा नहीं लगता और वह उसे  रामरतन  कहकर पुकारने लगते हैं
 लेकिन रात में जब वह मेहमानों के पास उनकी टहल के लिए सोता है तो मेहमान जुगड़ू से किस्सा सुनाने की फरमाइस करते हैं
 अपमान की आग में धधकता जुगड़ू अपनी आपबीती जगबीती बताकर किस्से के रूप सुनाता है
 एक दोहे के माध्यम से उसमें वह अपना आक्रोश भी व्यक्त करता है
आए धरूका मद पिए और ब्याहे ओढ़ें टाट जी
जुगड़ू की आपबीती सुनकर मेहमानों के कान खड़े हो जाते है
 उन्हें पूरा बहम होता है कि वह जिस लड़की को ब्याह के लिए देखने आए हैं  वह पहले से ही ब्याही ठ्यायी है
 वे रातो ही रात वहाँ से डेरा कूँच कर जाते हैं
 सुबह मेहमानों के एकाएक मसकइयाँ घर से चले जाने का सारा संदेह  जुगड़ू पर ही जाता है
 उसने ही मेहमानों से ऐसी कोई बात कह दी  जिसके चलते वे आधी रात को ही अपने घर भाग गए हैं
 वैसे भी सरते उसरते अपनी  रतना  से मीठी मीठी बातें करत देख्यो है
 जरूर ये वई  जुगुड़ुआ  की चाल है
भोर होते ही जुगड़ू तो गैया भैंसियों की दुहाऊ पानी के बाद उन्हें ढील कर वंशी बजाता बेहड़ निकल जाता है  तब उसके पीछे क्रोध में उफनता  करिया नाग की तरह भन्नाता जुगड़ू का ससुर धनपाल अपनी बेटी रतना से घर भीतर जाकर पूछता है
हरखा ने उसे बताया था कि वीरासिन अइया गाँव में किस्सा सुननहारियों को यह दोहा रो रोकर सुनाती हैं
कहाँ धरी बेटी पानहीं और कहाँ टँगे हथियार
पौरि धरी बाबुल पानहीं और खुँटी टँगी तरवारि


  पिता के पूछने पर बेटी रतना अपने धड़कते करेजे और काँपते हाथों अपने बाबुल को तलवार और जूतियाँ तो गहा देती है  पर उसे उसी क्षण अपने बाबुल की नियत पर संदेह हो जाता है
 वह सकुचाकर पिता से सवाल करती है
ऐसो बैरी कौन है  बड़े भोर बड़ारन जाओ
बाप भी अपनी बेटी के सामने भेद न खोलकर अपनी बेटी से आँखें चुराता हुआ बात बनता है
हिरनी लपकी खेत में  ताहें बड़े भोर बिड़ारन जाएँ
पिता आँखिन में रकत भरे डाँग की गैल नगिन तलवार लिए चला जाता है
 बेटी का संदेह दुगना होता है
 वह लोगों से कहने सुनने के लिए हाथ में कलेवा की पुटरिया लिए  मन ही मन थर थर काँपती आँखों में आँसू भरे  डाँग के लिए चल देती है
 बेटी दिन भर डाँग में जुगड़ू को ढ़ूँढ़ती फिरती है
 भोर से साँझ होने को आती है
 चरवाहे अपने गाय गोरू लेकर घर को लोटने लगे हैं  पर उसके  जुगड़ू  का कहीं अता पता नहीं
 हार कर वह डाँग से लौटने वाले चौपियों से रो रोकर पूछती है
मेरे गाँव के चौपिया तोसे भैया कहूँ कै वीर
 मेरे बाबुल कौ चौंपिया सो रह गओ कितनी दूर जीऽ
चौंपियाँ बताते हैं
लोथ तला की पार पे और शीश करीलन डार जीऽ
बेटी रतना चौंपियों के बताई गैल पर आगे बढ़ती है
 ताल के किनारे जाकर वह अपने प्यारे पति को अपने सगे बाबुल द्वारा वध किया देख  पछाड़ खाकर गिर पड़ती है
 जब होश आता है तब भी उसके आसपास कोई नहीं होता
 ससुरे जाकर करती क्या और अब वहाँ उसका बचा ही कौन था
 माया के मद में डूबा हत्यारा बाप जिसने उसे पटा की राँड़ कर दिया  उसके घर अब  रतना  का लौटना कैसा



 उसने अपने मरे भतार जुगड़ू से नेह की डोर को नीमन करके कसा और उठ बैठी
 करील की झाड़ियों के ऊपर से उसने जुगड़ू का रक्तरंजित सिर उठाया और ताल की पार पर गीध कौओं द्वारा नोचे खसोटे जा रहे धड़ से एकमिल कर दिया
 वहीं टेंटियों की झाड़ी से अलग छिटकी पड़ी जुगड़ू की बंशी को रतना ने औचक ही निहारा तो दौड़कर उसे हिए से लगा लिया  जिसे लेकर वह खूब हिलक हिलक कर रोई
 आज वहाँ दोनों ही मौन थे  वंशी और उसे बजाने वाला
कुछ क्षणों बाद रतना उठ खड़ी हुई  बड़वानल  की नाईं  जो बीच समुंदर में लगे रहने पर भी उसके बुझाए नहीं बुझती
 लगाए नहीं लगती

 


वह आसपास से सूखी लकड़ियाँ चुनने लगती है
 हरखा कहती है कि किस्सा कहते हुए वीरासिन बुआ अपने आँसुओं को पोंछते हुए हूँका देने वाली जनीमाँसों को कुछ रुककर समझाती थीं   अब रतना जुगड़ू के संग जरें बरें चाहत है
 


यासों नहीं कि वह काऊ परंपरा की लीक पीट रही है  या जासों कि उसे अपने शील सतीत्व पे एहंकार है


 यासो भी नहीं कि इससे उसका परलोक सुधर जाऐगा  बल्कि जासों कि बाने बा भोले और ज्ञानी जुगड़़ू से प्रीति करी थी
 उसे अपना हिरदे हारा था

 उसका वह सैंया भी है यह तो बाद की बातें हैं
संसार में जो नेखी करता है उसके साथ दुनिया भले ही कुनेखी करे  पर परमपिता परमात्मा उसके संग न्याय अवश्य करता है
 अब ईसुर की माया देखो  जिस जगह बेटी रतना रोते हुए जुगड़ू के संग सती होने के लिए चिता सजा रही थी
 होन काल की बात उते से हीं शंकर पारबती नांदिया पर सवार होकर देश की चिंता के लिए निकले
 गौरा पार्वती को वहाँ किसी स्त्री का करुन रुदन सुनाई दिया
 अंतरध्यानी भोला छिन भर में सब जान गए
 उन्हें परिहास सूझा और तुरंतई नांदिया दूसरी गैल के लिए मोड़ दिया
 गौरा ने वैसे ही झपटकर शिवजी के हाथ से नंदी की डोर खेंच ली ओर बा ओर चलने को कहा  जिस ओर रतना विलाप कर रही थी
अब यह भोलनाथ की चुहल थी या उनके सनातनी पुरख मन का अहंकार कि वे गौरा पर कुपित हो गए    मैं इसीलिए तो स्त्री जात के साथ नहीं चलता  जे सदा ही पुरुख के विपरीत दिशा में चलत है



 लेकिन कहते हैं कि संसार में तीन ही हठ होते हैं  राज हठ    बाल हठ  और  तिरिया हट 
 भला भोलेनाथजी कैसे न मानते अपनी गौरा की हठ
 सारे कैलास परवत की शोभा तो उन्ही से है

 तब लीलाधारी शिव मन ही मन मंद मुस्कात और मुख से बनावटी क्रोध झलकाते बोले    जाओ चली जाओ तुम्हारी छिनगुनियाँ में अमरित है  बाये चीर कै उस नारी के मृत्त भतार के मुख में चुआ देना  वह जीवित हो उठेगा
 


तुम्हे तो  जगत में बैयरवानियों के दुख के सिवा कोई और दुख सूझता ही नहीं



  मानिनी गौरा उससे पहले ही नांदिया से कूद गईं और कुछ दूर जाकर उन्होंने अस्सी बरस की डुकरिया का रूप धरा  जिसकी देह कमान  झुर्रियों से भरा मुख  सन से सफेद बार  एक हाथ करिहा पर और एक से लकुटिया टेकतीं रतना के पास जा पहुँचीं
 जान बूझकर गौरा ने अपनी कँपकँपाती अवाज में कहा   बेऽटी तोहि काऽ दुख है
 तैं काऽहे रोय रही
मैया
 मेरे बाबुल ने मेरो मानुस मार डारो
ऐ द इ या
 हत्यारे ने अपनी बेटी के घर में ही लूकटा लगाय दओ  नासमिटे कैं कीरा परेंगे



  अब देवी दुरगा की बात पाथर की लकीर
 रतना के बाप का सारा राजपाठ धूरि में मिल जाता है
 वह कोढ़ी हो गया और द्वार द्वार पर भीख माँग उठता है
 

इधर जुगड़ू की जीवन जेवड़िया फिर लंबी हो जाती है
 वह गौरा पार्वती की किरपा से जी उठता है
वृद्धा के भेख में आई भमानी मैया  जुगड़ू और रतना को सुखी और सुभागी होने का वरदान देकर अंतरध्यान हो जाती हैं
 वे राजा भए वे रानी
आऽऽऽह



  खून से लथपथ हरना ने बेहोशी की हालत में ही असहनीय दर्द और कराहट के बीच पहलू बदला
 उसके मुखमंडल पर कुँवरि गनेश के अंत की स्मृति उभरने से उठी मर्मान्तक पीड़ा के बीच  एकाएक नींद में मुस्कराने वाली हँसी उसके चेहरे पर तारी हो गई थी
 जैसे वह कहना चाह रहा हो    वाह
 वीरासिन अइया


 खूब रचा है अमीर गरीब का किस्सा  जिसमें न जाति का दुख है न दुख सहने वाले की पीर



 शंकर पार्वती और उनकी देश की चिंता की बातें तो किस्सा कहानियों में ही भली लगती हैं  साँची दुनिया में तो न कोई कोढ़ी होता है न किसी का राज पाठ छिनता है  कोई गौरा पारबती भी नहीं आतीं किसी जुगड़ू और रतना को बचाने


 सब मन भरमाने वाली बातें हैं
मा र दो साले काफिरों कोऽ
ओऽ
 मे रे वि र नाऽऽऽ
  अचानक खैरे पर मचे घमासान युद्ध के बीच से उठी एक हृदयविदारक चीख  हारुन के कान के सात पर्दे तोड़ती उसके सारे वजूद को हिला देती है
 


लगभग डूबती साँसें और अस्त होती चेतना शक्ति के बीच  उसे ऐसा लगा कि यह चीख उसके किसी अपने की है
 वह आवाज कुँवरि गनेश की थी या बेटीबाई की इसका उसे कुछ भी भान नहीं हुआ  न ही उसे यह समझ पड़ा कि मारने वालों में वह राय बेहंडल है या अली कुली खान  जिसके साथ वह अपने सीने में वर्षो से दबी पड़ी रही बदले की आग बुझाने यहाँ तक आया था
 उसके लगभग धड़कना बंद कर चुके सीने में एक जुंबिश हुई
 उसने जोर से कराहते हुए बाएँ हाथ से पेट के जख्म को दबाते हुए पलटी खाकर अपना सिर एवं दायाँ हाथ किसी को आवाज देने की मुद्रा में ऊपर उठाया  जमीन से कुछ अंगुल ऊपर उचका और फिर वहीं कटी डगाल सा ढह गया था
 शांत
 निश्चेष्ट
पौ फट चुकी थीं
 खेरे पर फिर भी भयावह सन्नाटा था
 क्षत विक्षत लाशों और साँसती जिंदगियों के बीच से किसी घायल मनुष्य की कराहट  आसपास के वातावरण को और भी
पीड़ामय बना रहीं थी
 सारा मैदान घायल मृतक मनुष्य  घोड़ों और अस्त्र शस्त्रों से अटा पड़ा था
 कुछ पहर और कई घड़ियाँ बीत जाने के बाद भी उन लाशों से रक्तश्राव
ग्रीष्म कालीन झरनों में शेष बचे मेघ जल की भाँति  बूँद बूँद होकर अभी भी टपक रहा था
जो खेरे पर घोड़ों के खुरों से निर्मित चहबच्चों में भरने के साथ साथ आसपास भी बह चला था
 जीवित ओर जानदार मनुष्यों की अनुपस्थिति का लाभ लेकर आसपास की
नालियों खेंजड़ियों से निकलकर वहाँ गीदड़ और सियार भी आ लगे थे  जिनकी गाँव के कुत्तों से जड्ड मची हुई थी
 


धीरे धीरे भुकभुका और हुआ
 पूर्व दिशा में अँधेरे की
भित्तियों को पार करती सूरज लालिमा ने जब वहाँ प्रकाश होने का अंदेशा पैदा किया  तब खेरे पर अपनी नील लोहित जीभों से मानव और अश्वों का रक्त एवं मांस भक्षण करते
वे सियार गीदड़  गाँव के कुत्तों के प्रतिरोध के आगे ढीले पड़कर डाँग की ओर लौट चले थे
 


उनकी जगह अब अपने घोसलों से जाग जागकर पंजों से चोंच खुजलाते गीध कौवे
ने आकर ले ली थी
 वे वहाँ पर पड़ी हुई उन लाशों के सिर और छातियों पर बैठकर निर्द्वंद्व भाव से उनके आँख और तालू खोंट खोंट कर खाने लगे थे
 


जिन सिरों और माथों
पर कभी ढिटोने  रोली चंदन और अक्षत लगते  कुल्हा टोप  मुस्लिम सामंतों और शासकों द्वारा पहने जाने वाला गुंबदाकार टोप
  पहने जाते  सेहरा मुड़ासे  केसरिया और
बेंजनी पागे बँधी रहती थीं   आज वहाँ सब कुछ शांत और निश्चेष्ट था
लगभग एक तिहाई गढ़ी इस आक्रमण में वीरगति को प्राप्त हुई
  हतोत्वा वा प्राप्स्यसि स्वर्ग जित्वा वा मोक्ष्यसे महीम  युद्ध में मरने पर स्वर्ग प्राप्त होता है और
जीवित बच जाने पर धरती पर ही मोक्ष मिल जाता है   गीता
  का केवल औरों को उपदेश देने वाले बोधन पुजारी   कोऊ नृप होय हमें का हानी  के सहारे मर मर कर जीने वाले
भीरु जन सामान्य और मरघट में भी सत्ता सुख भोगने की लालसा बनाए रखने वाले राय बेहंडल एवं कुँवर के कुछेक साथी ही इस विभीषिका में बच पाए थे
 


अपने आधे से
ज्यादा सैनिक गँवाकर हताश अलीकुली खान  हरना उर्फ हारुन के बाप दादों को कोसता  खाली हाथ मालवा लौट गया था
सूरज निकलने में अभी कुछ देर और थी
 मारे भय के कोई खैरे की ओर देखने का साहस भी नहीं कर रहा था
  जब अपने पर ही बन आई हो तो सारा संसार छोड़ दो  वाली उक्तियों
के सहारे जीने वालों में जब पूरी आश्वस्ति के बाद कुछ मोह माया जागी  तब वे गाँव बाहर की खोहों झुरमुटों और खाई भरकों से निकलकर  रोते कलपते खेरे की ओर बढ़े चले
आ रहे थे
 उन सब में राय बेहंड और बोधन पुजारी का हीक फाड़कर सभिनय रुदन ही सबसे उच्च स्वर में था
 


कुँवर जोरावर की मंडली में से बच तो ज्वाली  हुसैनी चूरामन
भी गए थे  पर वे पूरी तरह घायल हो चुके थे और जैसे तैसे गिरते पड़ते अपने मृत राजकुँवर को देखने के लिए चले आ रहे थे
खेरे पर अब तक काफी भीड़ इकट्ठी हो गई थी
 एक दूसरे के ऊपर अटी पड़ी लाशों के बीच एक स्थान पर  कुँवरि बेटीबाई का डोला एक करवट पड़ा हुआ था
 डोले के ऊपर अपने दोनों
हाथ पसारे चित्ताकाश रामबख्स कई नेजों और तलवारों से जख्म खाया अर्धमृतावस्था में पड़ा है
 एक बर्छी तो उसकी बाईं पसली को फोड़कर डोले की खिड़की पर पड़े उघार को पार
करती बेटीबाई के कोमल हृदय में भी जा समाई है
 वहीं दाईं ओर नीचे कई जानी पहचानी और अपरिचित लाशों के बीच  कुँवर जोरावर डोले की बल्ली पकड़ने के प्रयास में दायाँ
हाथ बढ़ाए औंधे मुँह पड़े हैं
 उनकी पीठ भी गोली और कई बर्छी भालों से चोट खाई हुई है
खून से सना उनका गेहुँआ मुख  सफेद चोंगा और चूड़ीदार पायजामा ऐसे लग रहे थे  जैसे कुछ देर पहले कोई फगुआ टेसू के रंग से होली खेलता उन्हें सराबोर करके चला गया
है
 


पुजारी और राय बेहंडल के पहुँचने से पूर्व ही वहाँ आ पहुँचे घायल ज्वाली और चूरामन ने  पहले नीचे पड़े कुँवर और फिर रामबख्स को उठाकर वहीं खड़े पीपल की
जड़ों के पास साफ सुथरी जगह में  अपना मुड़ासा बिछाकर लिटा दिया था
 फिर ज्वाली की सहायता से अकेले चूरामन ने डोला सीधा करके  उसमें मृत पड़ी बेटीबाई को भी उठाकर
कुँवर के पास वहीं लिटा दिया था
 


कुँवरि के तेजोदीप्त मुख मंडल और हृदय पर लगे गहरे घाव को को देखकर ऐसा लग रहा था   जैसे कुँवरि ने अपने अंतिम समय में सब
कुछ स्वाह होता देख  स्वयं ही विष बुझी कटार सीने में भोंककर  जीवन लीला समाप्त कर ली हो
अब तक वहाँ बोधन और राय बेहंडल भी आ पहुँचे थे
 बोधन चंडी मंदिर का पुजारी होने के साथ साथ वैद्यक का भी अच्छा ज्ञाता था
 उसने वहाँ आकर सबसे पहले जब कुँवर
और रामबख्स की नब्ज टटोली  तब वहाँ पर सब कुछ नष्ट हो चुकने के बाद भी कुछ ही शेष बच जाने की आशा में  हतप्रभ आँसू बहाते जन समुदाय की साँसें थम गई थीं
 थोड़ी
उलट पलट और देखा परखी के बाद पुजारी ने अपने त्रिपुंड युक्त मलिन ललाट पर चिंता की आड़ी तिरछी रेखाओं को कुछ कम करते हुए  बड़े उत्साहपूर्वक आसपास खड़े सभी
जनसमुदाय को बताया कि कुँवर जोरावर की अभी साँस चल रही है और रामबख्स की नाड़ी में भी अभी गति शेष है


 ऐसा सुनते ही वहाँ केवल एक व्यक्ति
 को छोड़ कर बाकी सबके
म्लान मुख खिल उठे थे
 उन्हें अपने पहाड़ से दुख कुछ कम लगे और दौड़ दौड़ कर पुजारी के कहे अनुसार औषधियाँ और उपचार की अन्य सामग्री ला उठे थे
 


वहाँ तब न किसी
को किसी से छूने या छाया पड़ जाने का डर था  ना ही छींछा लेने की फुर्सत
 सभी गाँववासी अपने इस भावी राजा की परिचर्या में जुट गए थे
अब तक दिन चढ़ आया था
 घायलों का उपचार और ज्यादा गहरी चोट खाकर बेहोश हुए लोगों को होश में लाने के लिए  आसपास की गढ़ियों और गाँवों से भी खबर पाकर अन्य वैद्य और
हकीम अपनी सेवा देने आ गए थे
 


बेटीबाई की मृत देह के पास गढ़ी में शेष रहीं कुछ वृद्धाएँ  रानी और लौंड़ी बाँदियाँ वहाँ आकर  बड़े ही कहनूना कर करके रोते हुए
उस दिन को कोसने लगी थीं जिस दिन की कुघरी में इस सारे संकट की जड़ कुँवरि गनेश पैदा हुई थीं
औषधियों के प्रभाववश कुँवर जोरावर में कुछ चेतना लौट आई थी  वहीं बगल में पड़े रामबख्स की दर्द भरी कराहट सुनकर  अपना सब कुछ गँवाकर भी बच गए हुसैनी और ज्वाली के
मुख भी प्रसन्नता से भर उठे थे
 


कुँवर ने सप्रयत्न अचेतन अवस्था में ही बड़े करुणार्द स्वर में बेटीबाई को पुकारते हुए अपनी आँखें खोलीं  तो अपने चारों ओर हाथ
बाँधकर नत ग्रीवा अश्रु बहाते लोगों को देखकर  वह और भी अत्यंत विकल हो उठे थे
 परिस्थितियों को सँभालने में पटु और उपदेश देने में कुशल बोधन ने कुँवर को जैसे
ही धीरज बँधाना चाहा  तो उन्होंने बड़े उपेक्षापूर्ण तरीके से  दूसरी ओर मूर्छित पड़े रामबख्स की ओर अपनी गर्दन मोड़ ली थी
 


दर्द इतना कि मुट्ठियाँ कसती  माथे
पर सलवटें पड़ जाती और आँखें बंद करनी पड़ती
 जख्मों से अधिक मात्रा में बह गए रक्त के कारण उनके ओंठ बार बार सूख जाते  किंतु जल के स्थान पर मुख से बाईजूऽऽ
बाईजूऽ

 की रट लगी हुई थी
 


ठीक यही हालत रामबख्स की हो रही थी
 उसको लगातार बेहोशी के दौरे पड़ रहे थे
 ज्वाली और हुसैनी उसे कसकर पकड़े थे फिर भी जब उसमें
चेतना आती तो वह पागलों की भाँति चिल्ला उठता    बाई जूऽऽ तुम चिंता मत करियो
 जब तक हम हैं   तब तक तुम्हें कोऊ मुगिल छू नहीं सकऽऽत



  और फिर बेहोश हो जाता
उसकी यह दशा देखकर सबकी आँखों में बेटीबाई की मृत्यु का कल्पना दृश्य प्रत्यक्ष हो उठता  सब बड़े ही कहनूना कर करके रो उठते
कुँवर से उपेक्षा का भाव पाकर दयार्द पुजारी कुँवर के सिरहाने से उठकर रामबख्स के पास आ बैठा था
 आँखों में आँसू और रुँधे कंठ बोधन रामबख्स के मुँड़ासे विहीन
साँवले माथे पर हाथ फेरता हुआ बोधन  कुछ गूँढ़ से बचन बुदबुदाया    आचार्य चाणक्य ने ठीक ई कहा है   जितना उपद्रव हजारों चांडाल मिलकर नहीं कर सकते   उतना एक यवन
करता है
  चंडालानं सहस्रे च सूरभिस्तत्त्वदशिर्भिः
 एको हि यवनः प्रोक्तो न नीचो यवनात परः

   चाणक्यनीति  


आज तो एक चांडाल ने अपने शौर्य और साहस से यह भी
सिद्ध कर दियो कि वे भी अपनी इस सनातन संस्कृति के रक्षऽऽ
पुजारी जूऽऽ


  सब कछू लिख्यो और कह्यो है तुम्हारे ऋषि मुनि आचार्यों ने  भेद बढ़ाने वाला



 पर कहूँ वे इतनो नहीं लिख सके कि सारी सृष्टि एक  वैमाता
लोकविश्वास के अनुसार ब्रह्मा  विष्णु और शिव सहित समस्त सृष्टि की निर्मात्री   संभवतः हड़प्पा संस्कृति की मातृदेवी
  ने रची है  न कोऊ ऊँच नीच  न पृश्य न
अस्पृश्य  सब उसी विधाता की संतान है
  


इस हादसे में अपनी गर्भवती बीवी से लेकर बूढ़े अम्मा अब्बा तक को गँवाने के बाद भी पुजारी के वचन सुनकर रामबख्स को
पकड़कर बैठे हुसैनी का एकाएक अपराधी की तरह सिर झुका लेना अपनी अधखुली आँखों से देख  कुँवर जोरावर अपनी संपूर्ण ताकत के साथ  बड़े उत्पीड़ित स्वर में पुजारी पर बरस
पड़े थे
कुँवर की इस तीक्ष्ण आवाज में जो एक सुझाव था  उसकी कुछेक पंक्तियाँ अबकी कुछ सचेत हो आए रामबख्स के कानों में भी जा पड़ी थीं
 


अपने सखावत राजकुँवर के मुख से
ऐसे प्रिय वचन सुनकर रामबख्स ने बड़े कष्ट से अपना पहलू बदला और बड़े ही मार्मिक ढंग से अपने चेहरे पर मुस्कान लाते हुए  आँखें खोलकर सिरहाने बैठे पुजारी और उसी
की ओर करवट दिए कुँवर से बोला था    कुँ वर जूऽ


 क्या ऐसो अब कोऊ नहीं कर सकत
  सामाजिक समरसता के प्रति इतनी उत्कट जिजीविषा और अपने धर्म के प्रति रामबख्स की
इतनी गहन आस्था देख  पुजारी के साथ साथ वहाँ खड़ा सारा जन समुदाय  हक्का बक्का रह गया था



 धार्मिक मान्यताओं और रूढ़ियों की कठोर भित्ति के पार बोधन के मन में
भी एकाएक कुँवर और रामबख्स के प्रति गहरी श्रद्धा जाग उठी
संस्कार वश मन में जमे पड़े पाखंड पंक के पार    एकम् सद् विप्रा बहुदा बदंति   सत्य एक है  विद्वानों ने जिसे बहु प्रकार व्याख्यायित किया है   ऋग्वेद
  का
सूत्रवाक्य रूपी कमल  उसके अंतर में एक नवीन रूप धरकर खिल उठा था
 ठेठ मानवीय धरातल पर वह कुँवर और रामबख्स के विचारों का कायल हुआ
 


अपने जीवन में प्रथमवार
रूढ़ि और परंपराओं के प्रभाव से मुक्त होकर  बड़े ही निस्वार्थ भाव से रामबख्स के सिर पर हाथ फेरते हुए  उसने अपना मत व्यक्त किया था
बेटा  यहाँ सनातनता के नाए पे जड़ता पैदा हो गई है


 परिवर्तनीय क्या नहीं है
 परिवर्तन और प्राणियों के उद्धार के काजै ही तौ हम सब अपने प्रभू से नयो औतार
धरने की प्रार्थना करत हैं
 जा व्यवस्था में जगत का अहित और प्रानियों को कष्ट पहुँचे  बा व्यवस्था में हम जो कछू स्वयं परिवर्तन कर डारें  तो परमात्मा हमें
रसातल थोड़ेईं पहुँचाय देंगे
  पुजारी की यह तर्कपूर्ण बातें सुनकर रामबख्स की बाँछें खिल उठी थीं
 वह आज अपने ऊपर सदैव तनी रहने वाली उन त्रिपुंड युक्त भवों को
ढीला देख  पुजारी के प्रति श्रद्धावनत हो उठा था
 उसकी घायल देह अपनी सारी पीड़ा भूल सामाजिक परिवर्तन के लिए  दुगने उत्साह में आ गई थी
लेकिन एकाएक मन में पैदा हुए उत्साह और घायल शरीर में फैली उत्तेजना से उत्पन्न हुई गहन पीड़ा के चलते  रामबख्स को फिर मूर्छा आ गई थी
 धरती पर पड़े पड़े अपनी
अवचेतन अवस्था में ही वह एक स्वप्न देख उठा था   कि  पुजारी और कुँवर की भाँति गाँव के सारे ठाकुर ब्राह्मणों ने उसे अपने बराबर का मान लिया है
 


उसका भी अपना
एक अच्छा सा घर और बहुत सारे खेत हैं
 गढ़ी से जुड़े घाट  तालाब और मंदिरों के द्वार सातों जात के लिए खोल दिए गए हैं
 


गाँव की एक मात्र  चटसार   मध्यकालीन
हिंदू पाठशालाएँ
  में उसके टोला के मौड़ी मौड़ा  ठाकुर ब्राह्मनों के लड़िका बिटियन के संग हिल मिलकर पढ़ उठे हैं
तन्ना मिसिर ने शाही दरबार में जाकर स्वयं उसकी वंशी की प्रशंसा की है  जिससे प्रभावित होकर बादशाह अकब्बर ने बतौर  संगतिया  उसे अपने दरबार में रखने लिए  एक
शाही हरकारा गाँव भेजा है
 किंतु वह उस संदेश को नकार कर छत्री के बाने में सिर पर केसरिया पाग बाँधे  पाँचों हथियार कसे  घोड़े पर सवार  अपने ही जैसे हजारों
मनुष्यों के साथ कुँवर के संग एक नए अभियान पर जाने के लिए उद्धत खड़ा हुआ है   अब उसका लक्ष्य दुनी देश देशन से राजा रैयत का भेद मिटाकर  सबको सुखी और समान करना
उसने देखा उसकी भौजाई रामदेई हार हमेल और साड़ी जरतारी पहनकर सातों जाति की स्त्रियों के साथ गरुवाती   तुलनीय    सुखिया पिरजा गढ़ महुबे की  कोहू का लीन दीन
ना खाय
 पिरजा जन के हर द्वारे पर माँ  दुइ दुइ कलश सोबरन क्यार

 सातउ जाति कै बहू औ बिटिया ठाँड़ीं भूषन माँ गरुवायँ
 हर अंगनइया माँ घन किवड़ा  औ गलियन माँ
चुयै अनार

   आल्हखंड  हाथ में चौमुख दियला  रोली चंदन केशर और अक्षत से सजा थाल लिए उसका तिलक आरती कर रही है
खेरे की उस कँकड़ीली धरती पर पड़े पड़े रामबख्स ने आगे देखा कि गाँव में जाति पाँत का बंधन टूट जाने के कारण  वर्षों से गुणवान होने पर भी निरगुनियाँ कहे जाने का
दंश झेलता वृद्ध रमईं  बोधन पुजारी की भाँति सबके सम्मान और श्रद्धा का पात्र बन गया है

 


फिर से जीवित हो गई कुँवरि गनेश और हरना भी राय बेहंडल की छत्र छाया
में सुखमय दांपत्य जीवन बिता उठे हैं


 जिसे देख मनुष्य को मनुष्य के रूप में पहचान दिलाने के प्रयास में सदैव असफल और आक्रोशित रहने वाले  उसके साथी  ज्वाली
की ज्वाला भी शांत हो गई है
लेकिन रामबख्स का यह आस्थापूर्ण स्वप्न क्षणिक सिद्ध हुआ
 अधिकारों का त्याग और कुसंस्कारों का छूटना इतने शीघ्र संभव न था
 बोधन न भी चाहता किंतु राज्यरूपी
माया पर अपनी लोलुप दृष्टि गढ़ाए राय बेहंडल रूपी यक्ष  कुँवर और उनके संगी साथियों का पुनर्जीवन कैसे सह सकता था
 उसने जरा सा चित्त चूकते उन औषधियों को विषमय
कर दिया  जो कुछ ही देर में अपना असर दिखाने लगी थीं
 


देखते ही देखते रामबख्स और कुँवर जोरावर के जख्मी शरीर नीले पड़ गए
 मुँह से फसूकर निकलने लगा
 आँखें ऊपर
चढ़ गईं
 जिसे देखकर पहले से निश्चित रायबेहंडल और पुजारी का अभिनयात्मक रुदन  आरोही क्रम में तेज और तेज होता गया
 


एक स्थान पर बड़ी हाय दई और लोगों की चीख
पुकार के बीच  कुँवर जोरावर और रामबख्स की गर्दनें निढाल होकर बाईं ओर लुढ़क गईं  जिधर ज्वाली और हुसैनी खड़े थे
उसके बाद तो जैसा कि हमारे देश में होता आया है कि किसी महान व्यक्ति के स्वप्न  आदर्श  और संघर्षों से सीख लेकर आम जनता कुछ करे धरे  उसके पहले ही धूर्त जनों
द्वारा उसकी पूजा प्रारंभ करवा दी जाती है
 


सो यही कुँवरि बेटीबाई  कुँवर जोरावर और रामबख्स के साथ हुआ
 कुँवरि बेटीबाई के आत्मबलिदान और कुँवर जोरावर एवं
रामबख्स के पुनर्जीवित होने की घटना को चमत्कार बताकर उस हत्यारे रायबेहंडल ने  गगनभेदी जय जयकार के साथ उन्हें समाधिस्थ कर वहीं पर उनका थान बँधवा  पूजा आरंभ
करवा दी थी
 इस तरह मनुष्यता की लड़ाई में देवता बनाकर मार दिए गए वे तीनों पुण्यात्मा  गुहीसर हाईस्कूल के बगल और पीछे स्थापित तीन कलई पुते सफेद चबूतरों पर  तब
से लेकर आज तक अपने दैवीय रूप में पुजते चले आ रहे हैं
आगरा
 मई      
 एक सुबह
 राजमार्ग पर कुछ घुड़सवार अंगरक्षकों की सुरक्षा में एक हाथी महल से निकल कर  शेख सलीम चिश्ती की दरगाह की ओर चला जा रहा है
 हाथी की अंबारी में कोई और नहीं माहम अनगा है  जिसके बेटे आधम को कुछ दिन पहले सम्राट अकबर ने मौत के घाट उतारवा दिया है
आधम की मौत के बाद उसके गम में डूबी माहम ने खाना पीना छोड़  कई दिनों से अपने को महल की एक अँधेरी कोठरी में बंद कर रखा था
 आधम के स्यापे में पहने कपड़ों में ही वह कई दिन से घुटनों में सिर दिए  खामोश रोती रही है
 उसकी यह खामोशी कोठरी की एक मात्र खिड़की से छनकर आती जाती धूप भी नहीं तोड़ पाई थी
 


आज तब कहीं जाकर आलमपनाह मुहम्मद जलालुद्दीन अकबर ने अपनी दाई अम्मी को रजामंद कर  पीरानपीर शेख सलीम चिश्ती की दरगाह पर जियारत के लिए भेजा है
 जिससे अब वह अपने सारे दुनियावी रंज भूलकर  अपनी पाक निगाहें अल्लाह ताअला के कदमों में लगा सकें
महल से निकलकर हाथी जब रास्ते में दोनों और खड़े आम और खजूर के सायेदार पेड़ों से होकर गुजर रहा था  तभी उस वादी में बह रही आजाद हवा के एक बेमुरुव्वत झोंके ने अंबारी का पर्दा उघाड़कर रख दिया था
 


बाहर से सीरी हवा का झोंका लगते ही अपने जवान जहाज बेटे की बेवक्त मौत से दुखी माहम की रो रोकर सूजी और पथराई नजर  अचानक हौदे के पार चली गई थी
हौदे से बाहर भी माहम की निगाह घनी अमराइयों और फूलते खजूरों पर नहीं  जमीन पर सूखी कच्ची अमियों और खजूर की मुरझाई कलियों पर ही पड़ी थी  जिन्हें देखकर उसे लगा कि वे बेवक्त मुरझाकर गिरे सूखे फूल फल नहीं जगह जगह बिछी पड़ीं उसके बेटे आधम की लाश है  जिन्हें बड़ी बेरहमी से जमाने वाले रौंदते चले जा रहे हैं
 


दिल के अंदर एक बार फिर उठी उस बेअवाज हूँक को दबाती माहम ने  जैसे ही अंबारी का पर्दा गिराना चाहा
 तभी उसकी नजर खजूर और आमों के पीछे एक जगह करील और मकोय की झाड़ियों के पास  कुछ सहमी सकुचाई सी पीठ फेरे अकेली खड़ी एक अधेड़ औरत पर जा टिकी थी
 


गंदा सा सफेद लहँगा  मटमैली कुरती  कुरती पर वैसी ही धौले रंग की लूँगड़ी और पीठ पर आवश्यक सामान की एक पोटली देख  माहम को समझने में जरा भी देर लगी कि यह राजपूताने से आई कोई राहगीर है  जो अपने सामने शाही सवारी को आता देख रास्ते से हटकर खड़ी हो गई है
 


औरतों को ऐसा लिबास पहने उसने तब उन्हें तब देखा था  जब वह अपने मालिक हुमायूँ और मलिका ए आलम हमीदाबानूँ के साथ पठान शेरशाह के खौफ से छुपती छुपाती जंगल सहराओं की खाक छानती  राजपूताने के रास्ते फारस निकली थी
यादों का झरोखा जब एक बार खुलता है  तो न जाने उसमें से कितनी ही यादें सिमटकर अंदर चली आती हैं
 राजपूताने की स्मृति कौंधते ही माहम की आँखों के सामने  अमरकोट के राणा वीरसाल और उनका महल याद आ गया था
 जहाँ उसकी मलिका हमीदा ने एक खूबसूरत शहजादे  अकबर  को जन्म दिया था और उसने आधम को



 तकलीफ में संग न छोड़ने वाले गुलाम अक्सर ही मालिक के कुछ ज्यादा अजीज हो जाते हैं
 वह भी अपने मालिक की प्रिय हुई थी
 आधम खान माहम और हुमायूँ की उसी निकटता का परिणाम था
पर धाय और दाइयाँ तो दूसरों के बच्चे जनने और उन्हें पालने के लिए ही बनी होती हैं  उनके आँचल का दूध और देह का पसीना अपने मालिक के बच्चों की परवरिश में ही बहता है
 माहम को भी इसीलिए रखा गया था क्योंकि हिंदुस्तानी औरतें बच्चों की अच्छी देखभाल करती हैं
 अपनी माँ के दाई होने के कारण आधम के हिस्से का भी दूध और पसीना  उसके स्वामी पुत्र अकबर ने सोख लिया था
 माँ का जो भरपूर लाड़ दुलार होता है  वह आधम के हिस्से में कभी नहीं आया
 परिणामतः वह बचपन से ही बगावती और चिड़चिड़ा हो गया था
अमरकोट वीरसाल के महल में एक दिन माहम जब भूख से बिलबिलाते आधम को जमीन पर पड़ा छोड़ अकबर को गोदी में लेकर दूध पिलाने में व्यस्त थी
 तब एक ऐसी ही ओढ़नी ओढ़ने वाली दासी ने आधम को उठाकर अपने सीने से लगाकर दुलराया था
 परवश और हुकुम की बाँदी माहम तब चुपचाप अपनी आँख की कोरें गीली करती  बड़े श्रद्धा भाव से उसे देखती रह गई थी
हाथी रोको



  माहम ने आगे बैठे महावत से रुकने संकेत दिया
 सुरक्षा के लिए आसपास चल रहे अंगरक्षक सिमटकर पास आ गए थे
 उन्होंने माहम से दृष्टि मिलाते हुए मौन ही मौन उत्तर चाहा कि क्या हुआ
 पर माहम ने खामोशी के साथ दो बार इधर उधर गर्दन हिलाकर  कुछ नहीं  में उत्तर दिया  तो महावत ने रास्ते के एक ओर ले जाकर अंकुश के इशारे पर हाथी को रोका और अंबारी से नीचे नसैनी लगा दी थी
माहम चुपचाप अंबारी से नीचे उतरी और फिर किसी से बिना कुछ कहे  रास्ते के उस पार आम और खजूरों के बीच पीठ फेरे कारवाँ गुजर जाने के इंतजार में खड़ी उस पथिक नारी की ओर कुछ इस तरह बढ़ गई थी  जैसे उसे किसी अदृश्य डोर ने अपनी ओर खींचा हो
 


माहम के इस अप्रत्याशित कृत्य से घबड़ाए महावत और अंगरक्षक जब उसके पीछे आए  तो उसने हाथ के झाले से उन्हें वहीं रोक दिया था
 वह एक एक कदम तौलती हुई उस अज्ञात स्त्री के समीप जा पहुँची थीं
 पहले से न कोई रिश्ता न कोई ताल्लुक  माहम ने आगे बढ़कर धीरे से उसके कंधे पर हाथ रख दिया था
 एकाएक पीछे से किसी अपरिचित का स्पर्श महसूस कर  उस स्त्री का हृदय बहुत गहरे तक भयाक्रांत हो गया था
 पीछे पलट कर देखा तो अपने सामने बुर्के में शाही घराने की किसी जनानी को देख  मारे भय के उसके हाथ जुड़ गए थे
हुकुम
 म्हारे से कोई कसूर भयो
क्या नाम है तुम्हारा
  माहम ने उस स्त्री के प्रश्न को नजरअंदाज कर ओंठों पर एक फीकी मुस्कान लाते हुए  न  मे सिर हिलाकर पहले उसे अभयदान दिया और फिर आगे बढ़कर उसका परिचय पूछ लिया था
पन्ना


 पन्ना धाय खीची



  उसने कुछ सहज कुछ उत्साहित होकर प्रश्न का उत्तर दिया था
धाय


 यानि दाई



  माहम ने मस्तिष्क पर कुछ जोर देते हुए कहा
हाँऽ हुकुम


 मैंऽ
हाँ  बताओ तुम कहाँ से आई हो



 तुम्हें देखकर लगता है कि जरूर तुम्हारा वास्ता किसी राजपूत खानदान से रहा है



  माहम ने कहते कहते कुछ छुपा लेने का भाव जब पन्ना के चेहरे पर देखा  तो न चाहते हुए भी वह अपने पुराने अधिकार भाव में आ गई थी
 पन्ना ने सहमति में गर्दन झुका ली थी
हाँ हुकुम  मैं मेवाड़ के राणा सांगा के बेटे कुँवर उदय सिंह की धाय थी



 अब वहाँ से म्हारा कोई संबंध नाँय



  प्रौढ़ पन्ना के गोल मुखमंडल पर निरंतर दुख से गहरी हुई आँखों में  तलैयाँ भर आईं थीं
क्यों



  माहम ने आश्चर्य से पूछा
हुकुम
 कहाणी बहुत लंबी है
 


सुणाते बखत म्हारे कलेजे मैं हूँक उठे है  म्हारे से ना कही जावे है



  पन्ना अपनी लूगड़ी के छोर से आँसू पोंछते हुए लगभग बिलख पड़ी थी
 जिसे देख द्रवित हुई माहम ने अपने हाथ से पन्ना के कंधे को सहारा दे वहीं आम के तने के नीचे बिठा लिया था
पन्ना  एक लुगाई दूसरी लुगाई का दरद ना जाणेगी  तो कौण जाणेगा
 


मैं कोई मलिका नहीं  तुम्हारी ही तरह आगरे के शाही हरम की दाई


  मेरा नाम माहम अनगा है



  अपने सिंध प्रवास के समय राणा वीरसाल के महल में रानियों के संपर्क में सीखी राजपूताने की बोली के अनुभव का प्रयोग माहम ने जब पन्ना को अपने साथ खुलने में किया  तो पन्ना का सारा भय जाता रहा
 दाई माहम का नाम तो उसने चित्तौड़ राजमहल में ही एक दंभी राजपूत के मुख से कुछ माह पूर्व सुना था  जो लगभग उसे सुनाते हुए ही अपने साथी से कह रहा था    राजा मरैं गुलामण टीका


 सुणा है आगरे और देहली का शासण भी वहाँ का शाह नहीं एक धाय महामणगा और उसका छोरा चलावै सै  और यहाँ भी या पन्ना ने अपणे राणा कूँ काँख में कर राख्यौ है
 


चारौ ओर घघरिया शासण चलै सै


  पन्ना आश्वस्त हुई थी
कुछ देर सोचने के बाद उसने  मेवाड़ में राणा साँगा की मृत्य  चित्तौड़ पर गुजरात के शासक बहादुरशाह का आक्रमण  अपने आत्मसम्मान की रक्षा करते हुए रानी कर्मवती का जौहर कर लेना  पन्ना का कुँवर उदयसिंह का संरक्षक बनना  विलासी और अयोग्य उत्तराधिकारी विक्रमादित्य का शासन  दासी पुत्र बनवीर द्वारा एक रात विक्रमादित्य की हत्या
 एकछत्र शासक बनने की लालसा में बनवीर का  कुँवर उदय सिंह की हत्या के लिए चित्तौड़ राजमहल में आना
 पन्ना द्वारा कुँवर उदयसिंह के स्थान पर अपने बेटे चंदन को उसकी शैया पर सुलाने और बनवीर द्वारा चंदन की हत्या कर देने का दुखद प्रसंग  माहम को कह सुनाया था    


हुकुम
 मैं ऐसी बेदरद सर्पिणी  जाणें अपणे बालक कूँ ही भख लियो

 अब म्हारा चंदण म्हारे सूँ सुपणे में बैन करे है    माँसा थाने म्हारै को काहे मरवायौ सै
 


राणा तो उदय सिंह ही बणा  तूँ तो धाय की धाय ही रही  जे राजपूत थारा सम्माण कदै ना करे हैं



  पन्ना ने माहम के सामने जैसे अपने को खोल कर रख दिया था
 उसने आगे बताया कि किस तरह वह मेवाड़ के एकमात्र उत्तराधिकारी राणा उदयसिंह को लिए  बनवीर के भय से छुपती छुपाती सारे राजपूताने में भटकी और अंततः उसने उदयसिंह को चित्तौड़ की राजगद्दी का शासक बनाकर ही दम लिया था
अपने अभूतपूर्व प्रयत्न और बेटे चंदन का बलिदान देकर पन्ना धाय चित्तौड़ की प्रजा और राणा उदयसिंह की दृष्टि में तो राजमाता बन गई  लेकिन अपनी झूठी आन बान शान और ऊँचा होने के दंभ में जीते  दरबारी राजपूतों की आँख की किरकिरी बन गई थी
 


कल तक खंबाघणी कह कर ढोक देने वाली नीच पन्ना  भला उनकी राजमाता कैसे बन सकती थी



 उपकार के बदले पाया सम्मान और उस सम्मान से उपजे अपमान की चोटें  जब स्वाभिमानी पन्ना से बहुत दिन तक सहन नहीं हुईं
 तब उसने एक रात चुपके से  मेवाड़ सदा सदा के लिए छोड़ दिया था
पन्ना की आपबीती सुनकर समदुखिनी माहम के स्याह अतीत ने भी उसकी पथराई आँखों में दस्तक दे दी थी
 जमीन पर अपने एक सिमटे और दूसरे मुड़े घुटने पर बँधी बाँहें रख  उन पर ठोड़ी टिकाए बहुत देर से दत्तचित्त होकर पन्ना को सुन रही माहम ने  एक गहरी उसाँस भरकर उसकी बात का समर्थन किया था
तुम्हारा चंदन सच कहता है   पन्ना बहन
 हम गुलाम शाह और सल्तनतों के लिए अपना और अपनी कौम का लहू बहाकर  कुछ टुकड़े तो पा जाते हैं  हक और बराबरी कभी नहीं
 


मैंने भी खुद अपने आलमपनाह हुमायूँ  मलिका हमीदा और उनके लख्तेजिगर अकबर के लिए  कभी कोई पीठ नहीं दी
 जहाँ उनके पसीने गिरे  वहाँ मैंने अपना लहू बहाया
 


हमेशा उनकी जान को सदके किए
 अल्लाह ताअला से सलामती की दुआएँ माँगतीं रही
 


आज उसी अकबर ने मेरे बेटे आधम को किले की दीवार से  एक बार नहीं  दो दो बार पटकवाकर मारा है
पठान शेरशाह के सताए हम दिल्ली से बेदखल मदद के लिए जब फारस जा रहे थे  तब कंधार के जंगलों में मैं और यह अकबर शहंशाह हुमायूँ के जानीदुश्मन भाई अस्करी के हाथों पड़ गए थे
 तब मैंने डेढ़ साल किन किन तरकीबों से इस अकबर को सुल्तान अस्करी के खूनी साए से महफूज रखा


 और तब भी  जब हमें एक बतौर मोहरा कंधार से जीतकर शहंशाह हुमायूँ का दूसरा भाई सुल्तान कामरान काबुल ले गया था



 फारस के शाह से मदद लेकर आलमपनाह हुमायूँ जब काबुल की ओर बढ़े चले आ रहे थे  तब सुल्तान कामरान ने मुझे  आधम और अकबर को काबुल किले की सामने वाली दीवाल पर तोप के मोहरों से बाँध दिया था
 मकसद
 जिल्लेइलाही ने यदि किले पर हमला किया तो उसका पहला शिकार उनका अपना बेटा और



 मैं अपने दीनो ईमान की कसम खाकर कहती हूँ पन्ना
 आधम और अकबर के बीच तोप के मोहरे से बँधी मैं  तब भी केवल अपने मालिक की औलाद की सलामती के लिए मरी जा रही थी
 


मेरे दिल से तब भी यही दुआ निकल रही थी   ऐ मेरे मौला

 तू भले ही मेरी और मेरे आधम की जान ले लेना  पर किसी तरह दिल्ली तख्त के वारिस और मुगलिया सल्तनत के इस चश्मो चिराग की जान बख्श देना


 पर आज मेरे कलेजा मुँह को आता है पन्ना  उसी शख्स ने मेरी जिंदगी की रातों को स्याह बना डाला है
 


माना मेरे आधम ने बहुत सारी नाफरमानियाँ की थीं
   वह शेख उलेमाओं की बात नहीं मानता था  रमजान के महीने में भी मयकशी कर लेता था
 


अपने को नाजायज और दोगला कहने वालों की गर्दनों को भी नापा था उसने  लेकिन इसका मतलब यह तो नहीं कि उसे बेरहमी से मार दिया जाए



 कैदखाना और जलावतन की सजा भी तो थी
 मैं कहीं भी उसकी जान की सलामती की दुआ माँगती  जीती रहती  लेकिन बेरहम ने तो मेरे जीने का सहारा ही छीन लिया


  माहम के दिल से निकली भभक उसकी आँखों पर आकर फूट पड़ी थी
 द्रवित पन्ना ने आगे बढ़कर एक हाथ माहम के सिर पर रखा और दूसरे में लूँगड़ी का छोर लेकर  माहम के आँसू पौंछ दिए थे    ना बहिण
 ऐसे ना रौवे हैं
 


हम गोली गुलामण की जिंदगाणियाँ तो दूसराँ के आँसू पौंछड़े में ही जावें हैं  अपने आँसू तो हिबड़े के घाव की तरह मण में छिपाकर ही जीणा पड़े है  नईं तो ये बड़ा दुख देवे हैं   बाई सा
हाँ बहन  शायद अल्लाहताअला को यही मंजूर है
दाई अम्मी  दरगाह पर जियारत का वक्त निकला जा रहा है  हमें चलना होगा



  पन्ना से ज्यादा अपने निराश मन को ढाँढ़स बँधाती माहम के मुँह से जब तक यह वाक्य एक ठंडी आह के रूप में निकलते  उससे पहले कुछ फर्लांग दूरी पर हाथी लिए खड़े महावत ने माहम को आवाज लगा दी थी
 माहम वैसे ही हाथ से जमीन का सहारा लेती उठ खड़ी हुईं और उसे देख पन्ना ने भी अपनी पोटली उठा ली थी
 चलते समय दोनों स्त्रियाँ किन्हीं दो सगी बहनों की तरह आपस में गले लगकर भेंटीं और फिर धीरे धीरे दो विपरीत दिशाओं में आगे बढ़ गईं थीं
 


आश्चर्य उनकी मंजिल एक ही थी
इतिहास और कुछ जनश्रुतियाँ कहती हैं कि वहाँ से चलकर माहम ने अपने को फिर महल की उसी अँधेरी कोठरी में बंद कर लिया था  जिसमें कुछ ही हफ्ते बाद उसकी मौत हो गई थी



 पन्ना भी विद्रोही मीराँबाई की तरह मेवाड़ से एक बार निकलीं  तो दुबारा चित्तौड़  मेवाड़ राज्य की राजधानी  नहीं गई

 उसने भी काशी पहुँकर एक रात गंगा के अतल जल की गहराइयों में   काशी करवट   काशी में मरने पर मोक्ष मिलता है इस विश्वास के तहत रात में गंगा किनारे सोते हुए लोग गंगा के गहरे जल की करवट खा जाते थे   जलसमाधि
  ले ली थी
