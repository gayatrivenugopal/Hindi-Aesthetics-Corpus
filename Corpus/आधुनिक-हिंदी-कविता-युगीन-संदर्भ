संपूर्ण भारतीय साहित्य में परिवर्तन एवं नवीनता के लक्षण उन्नीसवीं शताब्दी के पूर्वार्द्ध में ही दिखाई देने लगे थे
 हिंदी साहित्य में भी परिवर्तन हुआ
 नयापन आया
 इसे नई दिशाएँ मिलीं
 नए रूप प्राप्त हुए
 नए आयाम मिले
 सन      के आसपास पाश्चात्य प्रभाव परिलक्षित हुए
 मुगलों ने सल्तनत बख्श दी
 सत्ता अंगरेजों के हाथ में आ गई
 राजनीतिक  सामाजिक  आर्थिक परिस्थितियाँ परिवर्तित हुईं
 ऐसी नितांत नई बदलती हुई परिस्थितियों ने युग को प्रभावित किया
 युग भी बदला
 अतः परिवर्तित युग में साहित्य का स्वर भी परिवर्तित होना स्वाभाविक था
 सीमित वर्ण्य विषय एवं लक्षण उदाहरण ग्रंथ की परिसीमा को लाँघकर हिंदी साहित्य में आधुनिक काल आया
अधुना  अव्यय से  आधुनिक  शब्द निर्मित हुआ है
 इसका अर्थ होता है नया  हाल का अथवा वर्तमान समय का
 आज जो  आधुनिक  है वही कालांतर में पुराना हो जाएगा
 साहित्य के इतिहास में अंतिम कालावधि को आधुनिक काल के नाम से जाना जाता है
  आधुनिक  शब्द नवीनता का सूचक है
 वैज्ञानिक दृष्टि से परिचायक है
 इसमें तर्क वितर्क की प्रवृत्ति समाहित है
 साथ ही  यह बौद्धिकता का भी संकेतक है
भारत एक बहुजातीय देश है
 बहुभाषिक राष्ट्र है
 विविध धर्मावलंवियों का पीठ स्थान है
 भारत की अपनी सभ्यता एवं संस्कृति है
 इसकी अपनी जीवन प्रकृति है
 भारतीय सभ्यता  संस्कृति  भाषा  धर्म  जीवन पद्धति  शासन व्यवस्था का संपर्क पाश्चात्य देशों से हुआ
 ज्ञान विज्ञान के क्षेत्र में हो रहे विकास से भारतीय परिचित हुए
 भारतीयों ने एक नया अनुभव अर्जित किया
  विश्वासे मिलई हरि  तर्के बहु दूर  को अग्राह्य किया गया
 तर्क के आधार पर  वैज्ञानिक सूझ बूझ तथा विचारों ने भारतीयों को प्रभावित किया
 भारतीय चिंतकों एवं रचनाकारों ने परिवर्तित जीवनमूल्यों को देखा व समझा
 अपने अनुभवों तथा दूरदर्शिता को साहित्यिक अभिव्यक्ति प्रदान की
 इसी बीच एक सौ साठ सालों में अकूत मात्रा में उत्कृष्ट साहित्य का सृजन हो चुका है
 उस साहित्य पर प्रभूत मात्रा में लिखा जा चुका है
 आगे भी लिखा जाएगा
 युगीन संदर्भ के आधार पर सृजित साहित्य की आलोचना हो रही है
 आगे भी होगी
 परंतु ध्यान देने की बात है कि संपूर्ण भारतीय साहित्य में इस कालावधि  लगभग एक सौ साठ वर्षों  में जितने बदलाव आए हैं वे अभूतपूर्व हैं
 आदि  भक्ति  रीति काल में वह वैविध्य अप्राप्त है जो आधुनिक साहित्य में विद्यमान है
 समय बदलता गया बड़ी तेजी के साथ
 साहित्य के वर्ज्य विषय  रूप  शैली आदि में द्रुत परिवर्तन परिलक्षित हुआ
  आधुनिक हिंदी कविता   युगीन संदर्भ  परिवर्तित समय को पहचानने का एक सामान्य प्रयास है
 आधुनिक काल में कवियों ने अपनी रचनाओं में अपने युग को कितने सार्थक रूप में प्रतिबिंबित किया है  इसे प्रस्तुति करने की चेष्टा की गई है
भारतीय समाज में अंधविश्वास घर कर चुका था
 धर्म ब्रह्मचर्य  ढोंग एवं पाखंड का पर्याय बन चुका था
 आधुनिक लेखकों  चिंतकों  कलाकारों  दार्शनिकों  धार्मिक व्याख्याताओं ने अंधविश्वास के स्थान पर तर्क का आश्रय लेने को कहा
 वैज्ञानिक दृष्टि से सोच विचार करने के लिए आग्रह किया
 राजा राममोहन राय  ईश्वरचंद्र विद्यासागर  दयानंद सरस्वती आदि ने मनुष्य  समाज एवं देश के विकास के लिए प्रयास किया
 भारतीयों में आत्मविश्वास और आत्मसम्मान जगाने का भरसक प्रयत्न किया
शिक्षा प्रकृति में भी परिवर्तन हुआ
 पाश्चात्य शिक्षा प्रणाली का प्रचार प्रसार हुआ
 देश विदेश के ज्ञान विज्ञान का परिचय मिला तो विद्यार्थियों को ज्ञान के क्षेत्र में नई उपलब्धियाँ हासिल हुईं
 समसामयिक विचारकों की वैचारिक पृष्ठभूमि के परिप्रेक्ष्य में साहित्य को समाज के साथ जोड़ने का प्रयास हुआ
 तमाम प्रकार के भेद भाव  जाति प्रथा  छूआछूत का विरोध हुआ
 शांति  मैत्री एवं प्रीति को बढ़ावा दिया गया
 समानता  स्वतंत्रता  राष्ट्रीय चेतना के लिए लोगों को उद्बुद्ध करने का भी प्रयास साहित्य में हुआ
 वैज्ञानिकता आई और मानवतावाद के समर्थन में कई संस्थाओं ने प्रयास किया
 आर्य समाज  रामकृष्ण परमहंस मिशन  प्रार्थना समाज  ब्रह्म समाज आदि संस्थाओं ने समय एवं समाज के अनुरूप धर्म को उपयोगी बनाया
 आशय यह कि आधुनिक काल के उदय की पृष्ठभूमि में उपर्युक्त परिस्थितियाँ महत्वपूर्ण रही हैं
इस संदर्भ में एक और बात का उल्लेख करना आवश्यक है
      का स्वाधीनता संग्राम
 यह केवल कारतूसों में निषिद्ध चर्बी के प्रयोग को लेकर कुछ सिपाहियों का विद्रोह न था
 अंगरेज राज की समाप्ति के लिए यह एक जनक्रांति था
 बहादुर शाह जफर  लक्ष्मीबाई  अमर सिंह  तांत्या टोपे आदि के बलिदान से पराधीन भारतीय जनता ने प्रेरणा ली
 वह उद्बुद्ध हुई
 मंगल पांडे का विद्रोह सामने आया
 उसने तीन अंगरेज सेनाधिकारियों को गोली मारकर हत्या कर दी
 मंगल पांडे को फाँसी पर चढ़ाया गया
 परंतु स्वाधीनता संग्राम को बल मिला
 स्वतंत्रता की प्राप्ति की कामना बलवती हुई
 तत्कालीन रचनाकारों ने इस घटना से प्रेरणा लेते हुए स्वाधीनता संग्राम को रचना का विषय बनाया
 हिंदी में भारतेंदु हरिश्चंद्र ने अपने नाटक  भारत दुर्दशा         में रेल  डाक तार  सड़क आदि भौतिक सुविधाओं के लिए  सुख साज  कहकर व्यंग्य किया तो भारत के आर्थिक शोषण  चुंगी की पीड़ा आदि का मर्मस्पर्शी चित्रण करते हुए उल्लेख किया है
रोवहु सब मिलिकै आवहु भारत भाई
हा हा
 भारत दुदर्शा न देखी जाई
अंगरेज राज सुखसाज सजे सब भारी
पै धन विदेश चलि जात इहै अजि ख्वारी
ताहू पै महँगी  काल  रोज बिस्तारी
दिन दिन दूने दुख ईस देत हा हारी
सबके ऊपर टिक्कस की आफत आई
हा हा
 भारत दुर्दशा न देखी जाई
आधुनिक हिंदी कविता की यात्रा को कभी आदर्शवाद ने प्रभावित किया तो कभी अस्तित्ववाद ने
 कभी यह अतियथार्थवाद से प्रभावित हुई तो कभी मानवतावादी विचारधारा से
 मार्क्सवादी विचारधारा  समाजवाद एवं साम्यवाद  प्रतीकवाद और बिंबवाद आदि से भी आधुनिक हिंदी कविता प्रभावित है
 साथ ही  ब्रह्म समाज  प्रार्थना समाज  रामकृष्ण परमहंस मिशन  आर्य समाज  गांधीवादी विचारधारा आदि भारतीय जीवन दृष्टियाँ समावेशित हैं
 भारतीय आधुनिक युग की वैचारिक पृष्ठभूमि में पाश्चात्य एवं भारतीय विचारों का भावनात्मक मिश्रण मिलता है
 बुद्धि एवं हृदय के समन्वित मिश्रण से आधुनिक हिंदी कविता संपन्न है
 समृद्ध हुई है
आधुनिक काल में हिंदी के शताधिक कवि प्रसिद्ध हुए हैं
 उन्होंने कविता के क्षेत्र में नए कीर्तिमान स्थापित किए हैं
 इनमें से कुछ ही कवि साहित्यकारों को इस पुस्तक में सम्मिलित किया गया है
 वास्तव में अध्ययन अध्यापन के दौरान कई विचार मन में उठते रहे
 उन विचारों को सूत्रबद्ध करने का एक मामूली प्रयास किया गया है
 कहीं कहीं काव्योत्तर प्रसंग भी उठाए गए हैं जैसे नाटक  कहानी  उपन्यास  प्रयास यह रहा है कि कविता के अतिरिक्त कवि का युगीन संदर्भ किस रूप में उभर कर सामने आया है
 अंतिम अध्याय में सांप्रदायिकता के संदर्भ को प्रेमचंद के साहित्य के माध्यम से रूपायित करने की कोशिश की गई है
 यह लोगों को अनावश्यक प्रतीत हो सकता है
 परंतु सांप्रदायिकता की चपेट में आज पूरी दुनिया आ चुकी है
 देश तो बँट ही रहा है  मनुष्य भी खंडित विखंडित होता जा रहा है  अनास्था का भाव जोरों पर है तो अविश्वास और संदेह के घेरे में मनुष्य कुंठाग्रस्त हो रहा है
 बाजारवादी अर्थ व्यवस्था के चलते मानवीयता कोरी साबित होने की कगार पर है
 ऐसे में आस्था  विश्वास  शांति  मैत्री  सद्भाव की प्रतिष्ठा आज के समय की माँग है
 संबंध टूट रहे हैं और रिश्ते बिखर रहे हैं
 संवेदना छीज रही है
 उसका क्षरण हो रहा है
 बड़ी चिंता है    क्या हम मनुष्य बन कर रह पाएँगे
  इसलिए इस पुस्तक का अंतिम अध्याय समाप्ति का सूचक नहीं  अनावश्यक भी नहीं
 यह एक नए प्रारंभ का निर्देशक है
 अतः आवश्यक भी
इस पुस्तक में एक ओर कुछ महत्वपूर्ण कवियों के युगीन संदर्भों का उल्लेख है तो दूसरी ओर कुछ उल्लेखनीय कवियों की चर्चा नहीं हो पाई है
 वास्तव में आधुनिक हिंदी काव्यधारा के सैकड़ों कवियों का उल्लेख करना एक ही पुस्तक में संभव भी नहीं है
अनेक अधिकारी विद्वानों के सत्परामर्श  पुस्तकों एवं अन्य प्रकाशित सामग्रियों से इस पुस्तक का निर्माण संभव हो पाया है
 उन सबके प्रति मेरी हार्दिक कृतज्ञता है
 आधुनिक हिंदी कविता के प्रति जिज्ञासा भाव रखने वाले छात्रों और पाठकों को यदि किंचित्मात्र लाभ होता है तो अपना प्रयास सार्थक समझूँगा
 अधिकारी विद्वानों के योग्य निर्देशों का स्वागत रहेगा

मैथिलीशरण गुप्त            ई
  ने खड़ीबोली की उँगली पकड़कर उसे चलना सिखाया  बड़ा किया और काव्य भाषा के रूप में प्रतिष्ठित किया
 महावीर प्रसाद द्विवेदी ने  सरस्वती  में जिस खड़ी बोली के स्वरूप को निश्चित करने का प्रयास किया था  उसे मैथिलीशरण ने जन मन में विराजमान कराने का स्तुत्य प्रयत्न किया
 अपने काव्यों में खड़ी बोली को परिनिष्ठित रूप प्रदान किया
 हिंदी काव्य जगत में लंबी अवधि से चली आ रही काव्य भाषा संबंधी ऊहापोह को समाप्त किया
 भारत भारती  स्वदेश संगीत  वैतालिक  किसान  अजित हिंदू  पत्रावली  राजा प्रजा  झंकार  मंगलघट  नहुष  शकुंतला  तिलोत्तमा  चंद्रहास  पंचवटी  साकेत  जयद्रथ वध  त्रिपथगा  वकसंहार  वन वैभव  सैरंध्री  द्वापर  जयभारत  यशोधरा  कुणाल  अनघ  सिद्धराज  विष्णुप्रिया  काबा और कर्बला  गुरुकुल  रंग में भंग  विकट भट  अर्जन और विसर्जन काव्य ग्रंथों से यह सिद्ध हो गया कि काव्य की भाषा होने में खड़ी बोली में तमाम सामर्थ्य मौजूद हैं
 खड़ी बोली को काव्योपम भाषा सिद्ध करने में मैथिलीशरण की महती भूमिका रही है
मैथिलीशरण गुप्त महावीर द्विवेदी की  निर्मिति  थे
 इसे गुप्तजी ने मुक्तकंठ से स्वीकार भी किया है
करते तुलसीदास भी  जैसे मानस नाद
महावीर का यदि उन्हें मिलता नहीं प्रसाद
सन      में  सरस्वती  में गुप्तजी की पहली कविता  हेमंत  प्रकाशित हुई
 इसके पश्चात कवि के तीस से अधिक काव्य संग्रह प्रकाशित हुए
 परंतु उनकी कीर्ति के आधारस्तंभ ग्रंथ भारत भारती  जयद्रथ वध  पंचवटी  द्वापर  यशोधरा  साकेत आदि हैं
 इन ग्रंथों ने गुप्तजी को हिंदी भाषा भाषी क्षेत्र में सर्वप्रिय बनाया
 भक्तिकालीन कवि तुलसी की तरह गुप्तजी को महत्व मिला
 निराला ने गुप्तजी को  सुकवि  कहा है तो दिनकर ने  पुनरुत्थान के कवि  और प्रभाकर श्रोत्रिय ने  नव शास्त्रीय अथवा नव आभिजात्यवादी युग  के कवि के रूप में जानना चाहा है
 हालाँकि कुछ आलोचक उन्हें हिंदू राष्ट्रवाद के गायक कवि   नेहरू युग के सरकारी कवि गुप्त    अभिधा का कवि  कहकर गुप्तजी की महानता को कमतर आँकने का प्रयास करते हैं
गुप्तजी का सृजनकाल एक लंबी अवधि का युग रहा है   सन      से      ई
 तक
 इस लंबी अवधि में राजनीतिक क्षेत्र में अनेक बदलाव आए
 सामाजिक जगत में तमाम परिवर्तन हुए
 इन परिवर्तनों की प्रतिक्रिया काव्य में भी हुई
 बंधन की पीड़ा  मुक्ति के लिए लंबा संघर्ष  स्वतंत्रता प्राप्ति  स्वप्न भंग  निराशा की हार्दिक अनुभूतियाँ काव्य जगत में व्यक्त होती रहीं
 विसंगतियाँ उत्पन्न हुईं
 जन जीवन में असंतोष व्याप्त रहा   आंतरिक और बाह्य रूपों में
 जिस आजादी की उद्दाम कामना की गई थी उसने युग को अभिशप्त बना दिया
 स्वतंत्रता की प्राप्ति के पूर्व तथा पश्चात की स्थिति में कोई अंतर नहीं आया
 बस जॉन की जगह गोविंद आ गया
गुप्तजी की रचना प्रक्रिया के युग में छायावाद  प्रगतिवाद  नई कविता जैसे काव्य आंदोलनों ने रचनाकारों को प्रभावित किया
 आदर्शवाद  गांधीवाद  समाजवाद  मार्क्सवाद आदि विचारधाराओं ने रचनाकारों को आकृष्ट किया
 पर गुप्तजी अपने विचारों से हटे नहीं
 नए विचारों एवं परिवर्तनों से वे सदा असंपृक्त रहे
 परंतु ऐसा न समझा जाए कि गुप्तजी इन साहित्यिक एवं सामाजिक परिवर्तनों से अनभिज्ञ थे
 वे अपने चुने हुए मार्ग पर अचल रहे
 यदा कदा समकालीन विचारधारा से संबंधित रचनाएँ मिल जाती हैं परंतु अपनी आस्थाओं और निष्ठाओं को सँजोए रखने में उन्होंने कोई कसर नहीं होने दी
गुप्तजी ने अपनी कविताओं के माध्यम से भारतीय संस्कृति और विश्वास को नव प्रकाश से मंडित किया
 अंधविश्वास के बहिष्कार हेतु आग्रह किया
 पारस्परिक कलह को त्यागकर उससे पीड़ित स्वदेश को एकता का संदेश दिया
 देशभक्ति की भावना को प्रोत्साहित करने का प्रयास किया
  जयद्रथ वध  शीर्षक काव्य इसका उत्कृष्ट उदाहरण है
 एतद्पूर्व रचे गए  शकुंतला    तिलोत्तमा  आदि में पुनरावृत्ति अवश्य है
 परंतु प्राचीन कथानक पर विरचित परवर्ती काव्यों    साकेत    यशोधरा  आदि में नवीनता का सुंदर समन्वय करने में गुप्तजी को अभूतपूर्व सफलता मिली है
 भारतीय संस्कृति ने प्राचीन आदर्शों और आधुनिक कालीन नवीन विचारधाराओं के बीच सुंदर सामंजस्य  साकेत  महाकाव्य में परिलक्षित होता है
 भारत के दिव्य तथा भव्य अतीत गौरव के पुजारी गुप्तजी ने भारतीयों के मन में जमी निराशा को दूर करना चाहा
 इसलिए अपने ग्रंथों में प्राचीन आदर्शों को आधुनिक विचारों से संपन्न किया
  साकेत  में वे अपने कवि कर्तव्य को भूल नहीं सके हैं
 उन्होंने युग के प्रति अपने दायित्वों का निर्वाह करते हुए युगीन भावनाओं को अभिव्यक्त किया है
प्राचीन भारत के साथ राजतंत्र का अभिन्न संबंध रहा है
 कवि का राजनीतिक शासन व्यवस्था के प्रति समर्थन मिलता है  पंचवटी  में
 परंतु  साकेत  तक आते आते गुप्तजी ने राजतंत्र की स्वैराचारिता का विरोध किया है तथा प्रजातंत्र का समर्थन करते हुए कहा है
राजा हम ने राम
 तुम्हीं को है चुना
करो न तुम यों हाय
 लोकमत अनसुना
जाओ  यदि जा सको रौंद हम को यहाँ
यों कह पथ में लेट गए बहुजन वहाँ 
   साकेत  पृ
शासक लोकमत की उपेक्षा नहीं कर सकता
 उसे निर्वाचित करने वाली जनता की इच्छा को पूरा करना उसका दायित्व बनता है
 बहुजन की भावना का सम्मान करना शासक का कर्तव्य है
 पौराणिक कथा का चित्रण इस रूप में प्रस्तुत है कि कवि का युगबोध साकार हो उठा है गांधी जी का सविनय अवज्ञा आंदोलन    माना यह कह रहा हो जाओ  यदि जा सको रौंद हम को यहाँ
स्पष्ट है कि कवि ने प्राचीन को प्रेरणादायिनी शक्ति के रूप में स्वीकार किया है
 उसे नए युग के अनुरूप बनाने का प्रयास किया है
 इस प्रयास में उन्होंने मानव मूल्यों की पुनर्स्थापना को लक्ष्य बनाया
 अतीत और वर्तमान का सुभग समन्वय स्थापित करना चाहा
 कवि ने देखा कि अपने समय में मानव मूल्यों का क्षरण हो रहा है
 स्वार्थ लिप्सा के भँवर में मनुष्य फँसता जा रहा है
 सूक्ष्मता  मानवीयता  दया  प्रेम  करुणा आदि गुण इतिहास के पन्नों में ही शोभा पाने लगते हैं तो कवि प्राण व्यथित हो ऐसी प्रतिकूल स्थिति पर विचार करने के लिए आग्रह करता है
हम कौन थे क्या हो गए हैं और क्या होंगे अभी
आओ विचारें आज मिलकर ये समस्याएँ सभी
   भारत भारती
भारतेंदु ने आग्रह किया था  आवहु सब मिलि रोवहु भारत भाई
  परंतु अब रोने मात्र से समस्या का समाधान संभव नहीं था
 रोने के बाद सँभलना है और शांत मस्तिष्क से समस्याओं पर विचार करना आवश्यक है
 क्या हो गए हैं वर्तमान है तो उससे भी युगद्रष्टा की बड़ी चिंता है क्या होंगे
 भारत भारती के प्रणेता की आशंकाएँ आज के लिए भी कितनी प्रासंगिक हैं
 भौतिक सुख सुविधाओं से संपन्न आज का व्यक्ति केवल व्यक्ति बनकर ही रह गया है
 वह मनुष्य नहीं बन पाया है
 उसे मनुष्य बनने की कोई इच्छा भी नहीं है
 गुप्तजी की यही दूरदर्शिता थी
 इसलिए उन्होंने अतीत से प्रेरणा लेते हुए वर्तमान समस्याओं पर चिंतन मनन करते हुए भविष्य को सुखद सुंदर बनाने का आह्वान स्वर सुनाया है
 यह स्वर धीमा नहीं है  बल्कि प्रबल आस्था का सूचक है
 तमाम प्रतिकूल परिस्थितियों में भी उस स्वर में धीमापन न आना कवि के दृढ़ संकल्प का परिचायक है
 यहाँ गुप्त जी अपने समकालीन रचनाकारों से अनन्य सिद्ध होते हैं
 गिरकर भी सँभलना और दृढ़ इच्छा शक्ति के साथ फिर से सुखद अतीत को वर्तमान में अवतरित करना कवि गुप्त की काव्य संवेदना में उभर कर आता है
 तभी तो उनके  जय भारत  में नहुष की उद्घोषणा सुनाई पड़ती है    फिर उठूँगा और बढ़कर रहूँगा मैं  नर हूँ  पुरुष हूँ  चढ़ता रहूँगा मैं
  गुप्त जी की इस दृढ़ आस्था ने राम के बहाने मानव की ईश्वरता को चित्रित किया है
  साकेत  की कथा तो परंपरानुसार है
 उसकी घटनाएँ भी मूलकथा के आधार पर चलती हैं परंतु कवि की व्याख्या युगानुकूल है
 कवि की दृष्टि में नवीनता आई
 उन्होंने युगीन माँग के अनुरूप राम का चित्रण किया
 साम्राज्यवादी शक्ति की दासता से मुक्ति प्रदान करने के लिए किसी भगवान से बढ़कर युग पुरुष की आवश्यकता थी
 परम नैष्ठिक वैष्णव होते हुए भी गुप्तजी ने युग पुरुष राम के मुँह से कहलवाया है
सुख शांति हेतु मैं क्रांति मचाने आया
विश्वासी का विश्वास बचाने आया
मैं आया उनके हेतु कि जो तापित हैं
जो विवश  विफल  बलहीन  दीन  शापित हैं
    साकेत  अष्टम सर्ग
युग पुरुष का यहाँ आगमन हुआ है न कि आविर्भाव
 स्वयं दुख कष्ट झेलकर लोगों को सुख पहुँचाने तथा  मनुष्यत्व का नाट्य खेलने  आगमन हुआ है
 लाचार  विवश  निर्बल  दीन हीन  असहायों के लिए युग पुरुष के रूप में राम को चित्रित किया गया है
 वह निर्माता है न कि विध्वंसक
 वह जोड़ने में विश्वास करता है न कि तोड़ने में या बाँटने में
 स्वर्ग और कहीं नहीं बल्कि इस धराधाम में मौजूद है  इसलिए कवि का कथन है
नर को ईश्वरता प्राप्त कराने आया
गुप्तजी के इस विचार को आगे चलकर दिनकर जी ने स्वर्ग को नकारा है और पृथ्वी को सर्वसंपन्न बताया है
ऊपर सब कुछ शून्य शून्य है
कुछ भी नहीं गगन में
धर्मराज  जो कुछ है वह
इस मिट्टी में जीवन में
   कुरुक्षेत्र  छठा सर्ग
गुप्तजी की रचनाओं में उनके भीतर के  स्व  से अधिक युग को महत्व दिया गया है
 समय का प्रभाव कहीं इतना गहरा था कि उससे मुख मोड़ना किसी भी जागरूक कलाकार के लिए असंभव था
 पुनः जब सारे देश में स्वतंत्रता के मुक्त आकाश में श्वास लेने की बात चल रही हो
 ऐसी स्थिति में उस देश का कवि जो युग और समाज का स्रष्टा होता है  यदि परिस्थितियों से मुख मोड़कर प्रेम और विरह के गाने गाए   तो वह अशोभन ही नहीं  समाज और साहित्य के लिए अभिशाप है
 कोई भी साहित्य समाज की उपेक्षा करके नहीं जी सकता
कवि गुप्तजी ने समाज और राष्ट्र की कभी उपेक्षा नहीं की
 उनके समय में एक ओर बाबू राजेंद्र प्रसाद जी का नारा था कि परतंत्र भारत में राजद्रोह पाप नहीं  पुण्य कार्य होता है
 इसे कवि ने मिथकीय कथा के सहारे प्रस्तुति करते हुए कहा है
वह प्रलोभन हो किसी के हेतु
तो उचित है क्रांति का ही केतु
दूर हो ममता  विषमता  मोह
आज मेरा धर्म राजद्रोह
यह प्रसंग है भरत के ननिहाल से वापस आने का और कथन है शत्रुघ्न का परंतु गुप्तजी ने उसे समयोचित प्रस्तुत किया है
गुप्त जी राष्ट्र कवि के रूप में तो ख्यात हैं परंतु वे जातीय कवि भी हैं
 हिंदी जाति के सबसे बड़े आख्याता हैं
 समूची हिंदी भाषी जनता की मनोवृत्ति के ज्ञाता कवि ने किसानी सभ्यता का सुदंर चित्र अंकित किया है
 कृषक ही सच्चा राज्य करते हैं
 वे राज्य के लिए अन्न उत्पन्न करते हैं
 अन्न ही जीवन की सर्वाधिक महत्वपूर्ण आवश्यकता है
 इस दृष्टि से किसान ही सबसे अधिक धनी कहलाने योग्य हैं
 राजा अपनी पत्नियों का सच्चा प्रेम पाने में असमर्थ होते हैं
 परंतु किसानों में सच्चा दांपत्य भाव होता है
 वे अपनी पत्नियों के साथ आनंदपूर्वक अपने खेतों पर घूमते रहते हैं
 संसार को ऐश्वर्य मंडित करते हैं
 परंतु शासक वर्ग को वृथा दंभ होता है कि वे राजा हैं
 राज्य के लिए आपस में संघर्ष एवं युद्ध करते रहते हैं
 राज्य को ही सर्वस्व समझ लेते हैं
 उचित अनुचित पर ध्यान नहीं देते
 उर्मिला कहती है    हम राज्य लिए मरते हैं
   साकेत  नवम सर्ग
किसानों के कवि गुप्तजी ने राजाओं की तुलना में किसानों को ही सर्वाधिक महत्व प्रदान किया है
 किसान धनी हैं  दानी भी हैं
 उनमें इतने गुण होते हैं कि यदि वे अपने जीवन पर गर्व भी करें तो अनुचित नहीं होगा
 उनका जीवन हर्षपूर्ण एवं चिंताहीन होता है
 कृषक जीवन की महत्ता का वर्णन करती हुई उर्मिला कहती भी है कि यदि हम लोग भी कहीं किसान होते तो हममें भी कृषकों जैसी त्याग भावना और सहिष्णुता होती और फिर इन सुखों का भोग नहीं कर पाते
 अर्थात भोग से उत्पन्न कष्ट न सहने पड़ते
 वे अन्नदाता हैं
 हमारे दुख दूर करते हैं
 वास्तव में उनके जीवन का अनुकरण अनुसरण करना उचित है
 परंतु हम राज्य की प्राप्ति के लिए उचित अनुचित के ज्ञान से शून्य होते हैं    उन्हीं अन्नदाताओं के सुख आज दुख हरते हैं
   साकेत  नवम सर्ग
गुप्तजी की इस भावना को अयोध्या राज्य में घटित होने वाली घटनाओं का संकेत मात्र नहीं है
 उनके रचनाकाल में किसानों के प्रति युगपुरुषों की संवेदना भी प्रकट होती है
 गांधीजी जैसे युगनायकों ने इस तथ्य को भली भाँति हृदयंगम किया था कि भारतीय अर्थनीति का मेरुदंड किसान ही है
 देश की संपन्नता लहलहाती फसल पर निर्भर करती है
 देश की सुख समृद्धि का आधार किसान वर्ग है
 उनके जीवन में हर क्षण उल्लास भरा रहे और वे बारह महीनों में तेरह त्योहार मनाएँ तो देश की आर्थिक  सामाजिक राजनीतिक व्यवस्था सुखद हो सकती है
 इस तरह से प्राचीन कथानकों अथवा मिथकीय घटनाओं के आधार पर कवि गुप्तजी ने अपने युग की बात कही है
 अर्थात पौराणिक संदर्भों को युगीन परिप्रेक्ष्य में प्रस्तुत किया है
 उनकी रचनाओं में स्वाधीनता संग्राम की पद ध्वनि ही सुनाई नहीं पड़ती बल्कि स्वतंत्रता को बचाए रखने के उपायों की भी खोज मिलती है
 क्योंकि  साकेत   यशोधरा  जैसे काव्यों में कवि की सबसे बड़ी समस्या जीवन है
 उस जीवन की सार्थकता के लिए आवश्यक है मानवीयता
 डॉ
 नगेद्र के शब्दों में    हमारी सबसे बड़ी समस्या जीवन है और उससे परे अध्यात्म या धर्म इस युग में कोई अर्थ नहीं रखती
  साकेत  की धार्मिक पृष्ठभूमि का ठीक यही स्वरूप है
 उसमें भुक्ति और मुक्ति का सामंजस्य है  भावुकता और बुद्धि  इड़ा  का
राजधर्म में त्याग और लोकसेवा की भावना का प्राधान्य था
 आज राजनीति ने राजधर्म का स्थान ले लिया है
 इसमें भोग और स्व सेवा को महत्व दिया गया
 राजनीति कलुषित हो गई
 स्वार्थ को ही परमार्थ समझा जाने लगा
 राजनीति एक दूधारू गाय साबित हो गई है
 गुप्त जी ने शत्रुघ्न से कहलवाया भी है
राज्य को यदि हम बना लें भोग
तो बनेगा वह प्रजा का रोग
साकेत  सातवाँ सर्ग  पृ
आगे चलकर कवि ने कैकेयी को प्रतीक मानकर कहा है
अनुज  उस राजत्व का हो अंत
हंत
 जिस पर कैकेयी के अंत  साकेत  सातवाँ सर्ग  पृ
आज हमारे साँसद  विधायक  मंत्री रूपी राजाओं ने राज को भोग बना लिया है
 फलतः चारों ओर अराजकता छाने लगी है
 जनता के अधिकारों के रक्षक रक्षाकवच बनकर नहीं आते
 वे भक्षक बन जाते हैं
 ऐसी स्थिति में कवि क्रांति को उचित मानता है    निज रक्षा का अधिकार रहे जन जन को
  परतंत्र भारत में प्राचीन संस्कृति को अक्षय बनाये रखने का कार्य गुप्तजी ने किया है
 इस संदर्भ में डॉ
 नगेंद्र ने कहा है    क्रांति के इस युग में प्राचीन संस्कृति के गौरव को अक्षय रखने का सबसे बड़ा दायित्व कवियों पर है और इस दायित्व को जिस कवि ने जितना पूरा किया उतना ही वह कवि भारतीय है
  साकेत  का कवि ऐसा ही सर्वद्रष्टा भारतीय कवि है
 उसकी सारग्राहिणी कवि दृष्टि ने अपूर्व क्षमता के साथ संस्कृति के मूल तत्वों को पहचान कर उनकी प्रतिष्ठा की है
 साथ ही स्वस्थ विदेशी प्रभावों का भी भारतीय आदर्शों से समन्वय किया है
द्विवेदी युगीन कविता पर सबसे बड़ा आरोप है उसका इतिवृत्तात्मक होना
 इस आधार पर गुप्तजी के काव्यों को भी इतिवृत्तात्मक कह दिया जाता है क्योंकि महावीर प्रसाद द्विवेदी की सतत प्रेरणा से गुप्तजी ने अनके काव्य लिखे हैं
 इसका कदापि यह अर्थ नहीं निकाला जाना चाहिए कि गुप्तजी में कवि प्रतिभा का अभाव था
 गुप्तजी बड़े कवि हैं  महान कवि हैं
 पुराणों  मिथकों से अपने कथानक चुनने का यह मतलब नहीं कि इतिवृत्तात्मक कथन प्रस्तुत किए गए हैं
 मूल बात तो यह है कि गुप्तजी ने अतीत के सुखद सुभग आदर्श निचोड़कर ध्वस्त मूल्यों को फिर से पुनर्स्थापित करना चाहा है
 उन्होंने इस प्रस्थापना में वर्तमान की आवश्यकताओं पर भी ध्यान दिया है
 प्रभाकर श्रोत्रिय के शब्दों में
यह भ्रांत धारणा है कि मैथिलीशरण गुप्त और उनका युग इतिवृत्तात्मक है
 वास्तव में यह नवशास्त्रीय अथवा नवअभिजात्यवादी युग है और गुप्तजी उसके अन्यतम कवि हैं
 इतिवृत्तात्मकता शास्त्रीयता का एक लक्षण मात्र है
 इसे युग का पर्याय मान लेने से खड़ी बोली हिंदी काव्य के सुसंगत और ऊर्ध्व विकास को अनिवार्य सरणि अनदेखी रह गई है
राष्ट्रकवि की द्रौपदी  उर्मिला  कैकेयी  यशोधरा  विष्णुप्रिया  सत्यभामा आदि स्त्रियाँ परंपरा से आगत हैं परंतु नई दृष्टि से पुनर्सृजित नारी चरित्र हैं
 कवि ने आँख मूँदकर उक्त नारी पात्रों की पुनरावृत्ति नहीं की है
 कवि के रचनाकाल में भारतीय नारी की शोचनीय दशा थी
 उसकी असहनीय दुरवस्था से कवि प्राण व्यथित हो उठता है
 सवाल यह उठता है कि नारी की ऐसी दशा का उत्तरदायित्व किस पर है
 कवि ने इस पर विचार करते हुए कहा है
ऐसी उपेक्षा नारियों की जब स्वयं हम कर रहे
अपना किया अपराध उनके शीश पर हैं धर रहे
  भारत भारती
भारत भारती  में इस बात का भी जिक्र है कि पुरुषों ने नारियों की उपेक्षा ही नहीं की बल्कि नारियों को अशिक्षित  अपाहिज एवं पंगु बनाने में भी बड़ी भूमिका अदा की    हा
 क्या करें वे  जबकि उनको मूर्ख रखते हैं हमीं
  नारी के प्रति समाज की दृष्टि में गुप्तजी की रचना के साथ परिवर्तन दिखाई पड़ता है
 अन्यथा एतद्पूर्व नारी केवल कामिनी के रूप में चित्रित थी
 वह पुरुष की काम पिपासा को तृप्त करने वाली साधन मात्र थी
 गुप्तजी ने महावीर प्रसाद द्विवेदी की संस्थापित मान्यताओं को अपने ढंग से काव्य जगत में उतारा था
 द्विवेदी जी ने कहा था    यमुना किनारे केलि कौतूहल का अद्भुत वर्णन बहुत हो चुका
 न परकीयाओं पर प्रबंध लिखने की आवश्यकता है और न स्वकीयाओं के गतागत पहेली बुझाने की
   उक्त प्रेरणा बिंदु को पाथेय बनाते हुए गुप्तजी ने नारी पात्रों का चित्रण प्रस्तुत किया है
 उन्होंने युगों से उपेक्षित नारी को दुख की स्थिति से उबारकर उसके स्वस्थ विकास की कामना की है
 उन्हें ज्ञात है कि नारी दुखी रही है चाहे पत्नी हो  प्रेयसी हो या माता
 हालाँकि नारी का त्याग  ममत्व  स्नेह  प्रेम सब कुछ अप्रतिम रहा है  अपरिमित भी
 यह प्रेम और त्याग केवल अपने पति  पुत्र या प्रियतम के लिए नहीं बल्कि समाज  देश और मानवता के लिए भी समर्पित है
 इस समर्पण के प्रतिदान में उसे कुछ नहीं बल्कि समाज  देश और मानवता के लिए भी समर्पित है
 इस समर्पण के प्रतिदान में उसे कुछ नहीं चाहिए परंतु वह अपने स्वतंत्र व्यक्तित्व को चोट पहुँचते देखकर आहत होती है
 उसे यह कदापि स्वीकार नहीं कि उसका व्यक्तित्व विघटित हो
 नारी विमर्श के दौर में गुप्तजी की यशोधरा कहीं पीछे पड़ती नहीं दिखाई पड़ती है
 पति चाहे जहाँ जायें  जो करें पर गृह त्याग करने के पहले पत्नी की सहमति प्राप्त कर लेनी चाहिए थी
 कम से कम उसे कहकर जाते
सिद्धि हेतु स्वामी गए  यह गौरव की बात
पर  चोरी चोरी गए  यही बड़ा व्याघात
सखि
 वे मुझसे कहकर जाते
कह तो क्या मुझको वे अपनी पथ बाधा ही पाते
साकेत  की उर्मिला को आत्म सम्मान का बोध है
 चित्रकूट में लक्ष्मण और उर्मिला का एकांत मिलन हुआ था
 उस समय लक्ष्मण कुछ और ही सोच रहे थे  प्रकृतिस्थ न थे
 तभी उर्मिला कहती है    मैं बाँध न लूँगी तुम्हें  तजो भय भारी
  यशोधरा की भाँति उर्मिला भी प्रिय के व्रत में विघ्न न डाले बल्कि उनके निकट होकर भी उनसे दूर बनी रहे  उसकी व्यथा बनी रहे    प्रिय के व्रत में विघ्न न डालूँ रहूँ निकट भी दूर
  उर्मिला हो या यशोधरा अथवा विष्णुप्रिया सभी अपार कष्ट सहन करती हैं
 ये पत्नियाँ गुप्तजी के नारी विमर्श का उदाहरण बनती हैं
 रेडिकल फेमिनिज्म भले ही गुप्त जी की रचनाओं में न हो परंतु उनकी नारी आदर्श भूमिका में खरी उतरती है
 उसमें पुरुष के अन्याय के विरुद्ध विद्रोह की चेतना भले न हो परंतु नारी उत्थान में उसकी भूमिका अवश्य है  गुप्तजी की युगीन समस्याओं  स्थितियों और सीमाओं को यदि ध्यान दिया जाए तो   सखि वे मुझसे कहकर जाते  की व्यंजना युगांतरकारी सिद्ध हो जाती है
 स्त्री उत्पीड़न को कविवर ने मौन वाणी प्रदान की है
 वास्तव में नवजागरणकालीन इस प्रवृत्ति को गुप्तजी ने सबसे पहले रेखांकित किया है
 आचार्य शुक्ल के शब्दों में    गुप्तजी की प्रतिभा की सबसे बड़ी विशेषता है   कालानुसरण की क्षमता
  इस क्षमता के कारण अज्ञेय जी उन्हें अपना काव्यगुरु घोषित करते हैं और हिंदी भाषी जनता के प्रतिनिधि कवि के रूप में जानना चाहते हैं
गुप्तजी ने आदर्श नारी की कल्पना क्यों की
 इसके पीछे उनका क्या उद्देश्य हो सकता है
 प्राचीन मूल्यों एवं आदर्शों से बँधी नारी को आधुनिकीकरण की आवश्यकता क्यों महसूस हुई
 स्वस्थ दांपत्य जीवन  पारस्परिक सौहार्द्र एवं विश्वास सामाजिक एवं राष्ट्रीय जीवन का स्वस्थ आधार होता है
 कवि ने नारी संवेदन  नारी अस्मिता के प्रसंगों से नारी की शक्ति को पहचानने की परंपरा शुरू की
 नारी शक्ति के बिना पराधीन भारत का मुक्ति संग्राम सफल नहीं हो सकती है
 इसे मैथिलीशरण गुप्त भली भाँति समझते थे
 संघर्ष हेतु शक्ति चाहिए और यह शक्ति आकाश से नहीं टपकती बल्कि नारी में विद्यमान होती है
 इसलिए कवि ने प्रिया के चरणों में प्रियतम को गिराने में भी कोई संकोच नहीं किया
  साकेत  में गुप्तजी ने ऐसी ही एक योजना निर्मित की है
गिर पड़े दौड़ सौमित्र प्रिया पगतल में
वह भीग उठी प्रिय चरण धरे दृग जल में
गुप्तजी ने पत्नी  माता  सास  बहू आदि के रूप में नारी का चित्रण किया है
 परंतु उनका सर्वाधिक मन रमा है नारी के पत्नी एवं माता रूप के चित्रण में
 वह परिवार की धुरी है  वह लोक में देने आती है न कि लेने    नारी लेने नहीं  लोक में देने ही आती है
  माता एवं पत्नी दोनों रूपों में वह देती है
 वह पुरुष की शक्ति है  वह पुत्र का आँचल है
  यशोधरा  में कुछ नारी शक्ति का महिमा गान करते हैं    मुझको बचाया मातृभूमि ने ही खीर से
  यशोधरा का कथन है    मुझको बहुत उन्होंने माना   फिर भी क्या पूरा पहचाना
 मैंने मुख्य उसी को जाना   जो वे मन में लाते
  नारी के प्रति गुप्तजी की दृष्टि पर प्रकाश डालते हुए राममूर्ति त्रिपाठी ने कहा है    मानव हृदय में करुणा विश्वात्मा का ही एक अंश है और नारी मानो उसी की मूर्त प्रतिमा है  बाल्मीकि काव्य का यही करुणा मूल है और गुप्त जी ने उसी करुणा के मूर्त रूप गृहस्थाश्रम की धुरी नारी के चित्र उर्मिला  यशोधरा  नयिनी  विष्णुप्रिया तथा मघ माँ के रूप में चित्रित किया है
गुप्त जी की नारी दृष्टि में पुनरुत्थानवादी विचार का प्रभाव लक्षित होता है परंतु वह पुनरुत्थानवादी विचार तक सीमित नहीं है
 गुप्तजी की नारी अनुराग एवं त्याग से परिपूर्ण है  कर्तव्यबोध से पूर्ण है
 जड़ चेतन के प्रति समान रूप से उसकी संवेदना व्याप्त है
 परंतु वह अपने अधिकारों के प्रति भी जागरूक है
 वह अपने अधिकारों के लिए लड़ भी सकती है    स्वत्वों की भिक्षा कैसी 
   साकेत  गुप्तजी ने पत्नी को अर्धांगिनी एवं संगिनी के रूप में भी चित्रित किया है  अर्धांगिनी रूप में अधिकार एवं कर्तव्य का समान रूप रहता है
 इसलिए यशोधरा पति की सिद्धियों का कुछ अंश दावा करती है    उसमें मेरा भी कुछ होगा
  सीता स्वयं को राम की अर्धांगिनी कहकर अपना अधिकार जाहिर करती है राम को साथ ले चलने को बाध्य करती है
 राम विवश हो जाते हैं इस तर्क के सामने कि माता पिता के आदेश का पूर्ण पालन अर्धांगिनी के बिना अधूरा है
यशोधरा और उर्मिला की स्थिति लगभग एक सी है
 राज प्रासाद में रहकर भी संन्यासिनी जीवन व्यतीत करती है
 दोनों विरहिणी हैं
 यशोधरा के पति बिना कहे सिद्धि प्राप्ति हेतु चले गए तो लक्ष्मण भातृ सेवा के लिए वनवासी हुए
 फलतः दोनों पत्नियों को पति प्रेम से वंचित होना पड़ा
 विरह के दावानल में तिल तिल दग्ध होना पड़ा
 दोनों ने विरह को झेला  वीरता पूर्वक सहन किया
 यशोधरा घर रहकर सिद्धार्थ की सफलता हेतु प्रार्थना करती रही
 अपने आत्मीय स्वजनों को समझाती रही
उनकी सफलता मनाओ तात  मन से
सिद्धि लाभ करके वे लौटें शीघ्र वन से
ठीक उसी प्रकार जब उर्मिला को लगता है कि लक्ष्मण बिना अवधि पूर्ण किए लौट आए हैं तो वह चौंक पड़ती है और कहती है
भूल अवधि सुध प्रिय से कहती जगती हुई कभी आओ
किंतु कभी सोती सी उठती वह चौंक बोलकर जाओ
वास्तव में  आओ  और  जाओ  का यह संघर्ष  आदर्श एवं कामना का भी है
 आदर्श का प्रभाव है  जाओ  तथा भावातिरेक का  आओ   व्यष्टि एवं समष्टि के इस द्वंद्व को कवि ने स्वाभाविक ढंग से चित्रित किया है
यशोधरा एवं उर्मिला का दृढ़ संकल्प देखते ही बनता है
 तथागत के सार्थक प्रत्यावर्तन होने पर यशोधरा उनके पास नहीं जाती
 तथागत आते हैं यशोधरा के पास
 यशोधरा ने उसी स्थान पर पड़े रहना उचित समझा था जहाँ पति उसे छोड़कर चले गए थे    गोपा वहीं है  छोड़कर उसको गए थे वे जहाँ
  बुद्ध को गोपा के संकल्प के सामने स्वीकार करना पड़ा
मानिनी
 मान तजो  लो रही तुम्हारी बान
   यशोधरा
नारी स्वाभिमान का ऐसा अपूर्व निदर्शन  साकेत  की उर्मिला में भी लक्षित होता है  उसमें यशोधरा की भाँति कहीं भी हीन भावना नहीं है
 उसे दया दंड से भी भारी प्रतीत होती है
 वह कहती है
दयिता क्या मुझे आर्त जान के
घर दिया तुम्हें भेज आप ही
यह हुआ मुझे और ताप ही
साकेत
साकेत  में सीता का कथन भी इस संदर्भ में स्मरणीय है जिसमें शिष्टाचार के साथ नारी स्वाभिमान व्यंजित है
जो गौरव लेकर स्वामी
होते हो काननगामी
उसमें अर्द्ध भाव मेरा
करो न आज त्याग मेरा
विष्णुप्रिया  में गुप्तजी ने विवश  पीड़ित  अत्याचारित विष्णुप्रिया के बहाने नारी के प्रति सहानुभूति प्रकट की है
 साथ ही  भावी संकेत भी प्रदान किया है कि नारी जागरण में बाधक तत्वों के विरुद्ध सन्निकट है
 विधृता के पति कृष्ण के रास में सम्मिलित होने के लिए विधृता को अनुमति प्रदान नहीं करते तो कवि ने  द्वापर  में अपनी नारी दृष्टि का परिचय दिया है जिसे दिनकर जी ने बड़े ही नवीन एवं कुछ दूर तक  विद्रोही भी कहा है
 विधृता की आत्मा अपने पति को फटकार लगाते हुए कहती है
अविश्वास  हाँ अविश्वास ही नारी के प्रति नर का
नर के तो सौ दोष क्षमा हैं  स्वामी है वह घर का
उपजा किंतु  अविश्वासी नर हाय  तुझी से नारी
जाया होकर भी जननी है तू ही पाप पिटारी
जाती हूँ  जाती हूँ मैं और नहीं रुक सकती
इस अन्याय समक्ष मरु मैं  कभी नहीं झुक सकती
द्वापर
गुप्त जी की नारी कायर नहीं है
 डरपोक भी नहीं है
 उसने अपने क्षत्राणी रूप का परिचय दिया है
 आवश्यकता पड़ने पर युद्ध क्षेत्र में सहर्ष चलने के लिए कटिबद्ध दिखाई पड़ती है
 वह कहती है    पुरुष वेष में साथ चलूँगी मैं भी प्यारे
  उर्मिला को भी गुप्तजी ने केवल प्रेम की प्रतिमूर्ति  विरहार्णव  पतिव्रता नारी के रूप में ही नहीं दिखाया है बल्कि उसे क्षत्राणी रूप में भी चित्रित किया है  सुयोग को वह अपने हाथ से गँवाना नहीं जानती
 उसे जब रणांगन में अवतीर्ण होने का मौका मिलता है वह कहती है    वीरों पर यह योग भला क्यों खोऊँगी मैं
गुप्तजी ने माता के रूप में नारी के वात्सल्यमयी तथा तेजस्वी दोनों पक्षों को प्रस्तुत किया है
 यशोधरा ने पति की अनुपस्थिति में अपने पुत्र को संस्कार दिया  समुचित शिक्षा दी
 विरह एवं कर्तव्य के द्वंद्व में रहने के बावजूद मातृत्व की परीक्षा में उसे सफलता हासिल होती है
 पति विहीन पत्नी के लिए पुत्र ही सर्वस्व होता है
 यशोधरा के लिए राहुल  कैकेयी के लिए भरत ऐसे ही दृष्टांत हैं
 मैथिलीशरण ने कैकेयी चरित्र का पुनर्सृजन किया है
 अपनी अद्भुत मौलिक प्रतिभा का परिचय दिया है
 कलंकित कैकेयी चरित्र को कवि ने आदरणीया माता के रूप में चित्रित किया है
  साकेत  के अष्टम सर्ग में माता कैकेयी की आत्मग्लानि है
 मातृत्व की पराकाष्ठा है
 अपने किए कुकर्म की स्वीकारोक्ति से उसका चरित्र कुंद हो उठा है
 वह तमाम दोष अपने सिर पर धारण कर लेते हुए कहती है
क्या कर सकती थी  मरी मंथरा दासी
मेरा ही मन रह न सका निज विश्वासी
वह मातृत्व के सामने सब कुछ फीका मानती है
 मातृत्व खोना नहीं चाहती है
 यही उसका गर्व है  दंभ नहीं
 परंतु कैकेयी का स्वाभिमान दृष्टव्य है
 गुप्त जी के रचना काल में उक्त नारी स्वाभिमान की अत्यंत आवश्यकता थी
 गुप्त जी ने कैकेयी से कहलवाया है
सह सकती हूँ चिर नरक  सुनें सुविचारी
पर मुझे स्वर्ग की दया दंड से भारी
मातृत्व के प्रति गुप्त जी की अगाध श्रद्धा थी
 उन्होंने कैकेयी में उस मातृत्व की खोज की
 गांधी युग में रचित इस काव्य में एक ओर मातृ शक्ति की प्रतिष्ठा है तो दूसरी ओर पाप से घृणा हो  पापी से नहीं विचार की स्थापना की है
जयसिंह की माँ मीनल दे हो अथवा कौशल्या  कैकेयी हो या विधृता  उर्मिला हो या विष्णुप्रिया  यशोधरा हो या माताभूमि ये सभी नारी पात्र गतिशील हैं  युगानुकूल हैं  स्टेटिक नहीं  इस संदर्भ में गुप्त साहित्य के समर्थ अध्येता एवं प्रसिद्ध आलोचक प्रभाकर श्रोत्रिय ने कहा भी है    आज से कई आध पौन शती पहले गुप्तजी ने बिना स्त्री आंदोलन का तमाशा खड़ा किए  बिना किसी शोर के अपने युग चरित्र के अनुरूप स्त्री सशक्तिकरण की दिशा का जो ऐतिहासिक योगदान दिया  वह उनके विभिन्न काव्यों की अंतर्वस्तु और छोटे छोटे चरित्रों में किसी आग और विकलता को देखने पर पता चलता है  कुछ प्रसंग और चरित्र तो ऐसे हैं जो स्वयं उनके अंतर्विरोधों का प्रतिकार करते हैं
 वह लेखक के निरंतर आत्ममंथन और गतिशीलता का प्रमाण भी है  जो गुप्तजी के किसी अतीत पोषी स्थिरीकरण का स्वयं ही प्रत्याख्यान करता है
गुप्तजी ने अपने युग को कभी नहीं भुलाया
 वर्तमान की उपेक्षा नहीं की
 अपने सपनों और सुखों को देखकर देश को न भूलना उनके अंदर तथा बाहर का व्यक्ति था
 सच्चा कलाकार अपने जीवनानुभवों और साधनों के बीच ऐक्य स्थापित करता है
 गुप्तजी ने भी अपने संस्कार एवं आदर्श मानव के सपनों के बीच सामंजस्य स्थापित करने का स्तुत्य प्रयास किया है
 संभवतः इसलिए आचार्य रामचंद्र शुक्ल ने कहा है    गुप्त जी वास्तव में सामंजस्यवादी कवि हैं  प्रतिक्रिया का प्रदर्शन करने वाले अथवा मद में झूमने वाले कवि नहीं  सब प्रकार की उच्चता से प्रभावित होने वाला हृदय उन्हें प्राप्त है
 प्राचीन के प्रति पूज्य भाव और नवीन के प्रति उत्साह  दोनों इनमें हैं
भारतीय जनता और संस्कृति के आत्म संघर्ष की अभिव्यक्ति को गुप्तजी ने अपने अर्धशताब्दी से अधिक रचना काल में वाणी दी है
 यह अभिव्यक्ति सदा ही नया अर्थ प्राप्त करती है
 समयानुकूल  युगानुकूल संदर्भ के साथ प्रकट होती है
 गुप्तजी के रचना संसार में युगीन समस्याएँ  मर्यादाएँ  शंकाएँ बार बार उमड़ती घुमड़ती हैं
 उन्होंने अपने युग की युगीन समस्याओं  उलझनों  शंकाओं  सवालों से पीछा छुड़ाना नहीं चाहा
 वे उनसे उलझे रहे
 उनका मंथन करते रहे और अपने ढंग से निराकरण के उपाय भी सोचते रहे
पराधीन भारत में ब्रिटिश साम्राज्यवाद  उपनिवेशवाद एवं सामंतवाद से भारतीय जनता का संघर्ष था
 निहत्थे भारतीयों के लिए अस्त्र शस्त्रों की आवश्यकता थी
 मैथिलीशरण ने भारतीयों को प्राचीन मूल्यों की रक्षा एवं नए मूल्यों के धारण हेतु आग्रह किया
 पराजित मनोवृत्ति को त्यागकर प्राचीन संस्कृति एवं इतिहास से शिक्षा ग्रहण करने के लिए आह्वान किया
 गुप्तजी ने इसके माध्यम से भारतीयों को साम्राज्यवादी शक्ति से लड़ने का साहस जुटाया
 गुप्तजी के काव्य मूल्य धारदार औजार सिद्ध होने में सहायक हुए
 साहित्य  इतिहास  कला  दर्शन  शास्त्र पुराण आदि में अंतर्निहित शक्ति को पहचानने के लिए कवि का काव्य जगत प्रबल सहायक सिद्ध हुआ
 इस पहचान ने सांप्रदायिकता को  उसके विषैले वातावरण को लोगों के सामने उजागर किया
 सांप्रदायिक ताकतों को बढ़ावा देने वालों के मुखौटे उघाड़ दिये
 हिंदू मुस्लिम एकता की भावना मजबूत हुई
 कवि ने सांप्रदायिकता की भावना को त्यागने के लिए  गुरुकुल  में आगाह किया
हिंदू मुसलमान दोनों अब छोड़ें वह विग्रह की नीति
प्रकट की गई है  यह केवल अपने वीरों के प्रति प्रीति
गुप्तजी को वैष्णव कवि मात्र सिद्ध करने के लिए जुटे आलोचकों को  काबा और कर्बला  की निम्न पंक्तियाँ क्यों दिखाई नहीं पड़तीं
बैरी हो वा बंधु  विचारो तुम विवेक से
एक ईश के अखिल जीवन आत्मीय एक से
राम  कृष्ण  बुद्ध  मुहम्मद की कथा को आधुनिक संदर्भ में प्रस्तुत करते हुए कवि ने सांप्रदायिक सौहार्द्र एवं सद्भाव का निदर्शन प्रस्तुत किया है
 उन्होंने संपूर्ण निष्ठा के साथ अपने कवि कर्म का निर्वाह किया है
 पौराणिक एवं ऐतिहासिक प्रसंगों का सहारा लेते हुए युगीन अत्याचार एवं अन्याय का विरोध किया है
 उस अन्याय के प्रतिकार के लिए उन्होंने प्रयास किया है
 उन्होंने अपनी सारस्वत साधना से युग को साकार किया
 उससे भी बढ़कर युग का प्रवर्तन किया
 नर रूपी नारायण की खोज की
 कृष्णदत्त पालीवाल के शब्दों में    राम  कृष्ण और मुहम्मद की प्रेरणा एकाकार होकर समग्र भारतीय संस्कृति को झंकृत कर देती है
 हिंदुत्व का आतंक समाप्त हो जाता है और कवि  मानव मात्र की करुणा वंदना का गायक बन जाता है


 कला के उदात्त क्षणों में वे हिंदू कवि नहीं रह जाते  विश्व राग के मानवतावादी कवि बनते जाते हैं
गुप्तजी की रचनाओं में उनका युग जीवित है
 उन्होंने अपने युग की तमाम घटनाओं का साक्षात्कार किया है
 उन्होंने घटनाओं का आत्म साक्षात्कार किया और समाज से जीवित प्रतीक प्राप्त किए
 यही कारण है कि उनके काव्यों में लोक मंगल तथा लोक जागरण दोनों विद्यमान हैं
 युगीन विसंगतियों को नैतिक और आदर्श के गुणों के अंतर्गत समाहित करते हुए समाज के यथार्थ चित्र उकेरे गए हैं
 राष्ट्रीय जागरण  सांस्कृतिक जागृति  राजनीतिक सचेतनशीलता आदि को उन्होंने अपने काव्य सृजन में महत्वपूर्ण स्थान दिया
 उक्त गहन कार्य को संपन्न करने के लिए कवि ने कथा शैली अपनाई
 अपनी भाषा की सहजता एवं संप्रेषणीयता के चलते उनके काव्य जन मन के कंठहार बन गए
 गृहिणियों से लेकर विद्वज्जनों तक गुप्तजी के काव्य रसिक हो गए
 सहज शब्दों में बड़ी बात कह देना कवि की सबसे बड़ी विशेषता थी
 इसलिए गुप्तजी हिंदी साहित्य के लोकप्रिय एवं प्रसिद्ध कवि हैं
  भारत भारती  ने जो लोकप्रियता और प्रसिद्धि प्राप्त की उसमें उत्तरोत्तर विकास होता गया
 खड़ी बोली के लाखों पाठक निर्मित हुए
 संभवतः इसी कारण से गुप्तजी को आधुनिक हिंदी कविता के संस्कारक और निर्माता कहा जाता है
 कथा साहित्य के क्षेत्र में प्रेमचंद का जो स्थान है खड़ी बोली काव्य में मैथिलीशरण गुप्त को वही स्थान प्राप्त है
गुप्तजी मानव मूल्य के कवि हैं
 उनके मानव मूल्य में सांस्कृतिक  नैतिक  धार्मिक  सामाजिक  राजनीतिक मूल्य समाहित हैं
 मानवतावादी दृष्टि सर्वोपरि होने के कारण उनकी रचनाएँ भारतीय जनता की कंठहार बनीं
 उनकी रचनाओं ने मानव चेतना का संस्कार किया
 प्रेम  भाईचारा एवं मैत्री का प्रचार किया
 मनुष्य मात्र को जागरण का संदेश देते हुए उनके काव्यों ने मनुष्य जाति को नई दिशा दी
 उन्होंने एकता में शक्ति की चेतना को अभिव्यक्त किया
 इसलिए कभी अज्ञेय जी ने इन्हें संवेदना से अधिक मानव मूल्य का कवि माना था
 गुप्त जी ने मनुष्य में ईश्वरता का बोध कराया
 मानव भूमि पर स्वर्ग लोक को प्रतिष्ठित करना चाहा
 उन्होंने लोक में परलोक को उतारने का प्रयास किया
 एक बात और  अनास्था के इस अंधकार युग में  अविश्वास के काले वातावरण में  हिंसा के खूनी परिवेश में  कृत्रिमता के पाखंड समय में गुप्तजी की रचनाएँ आस्था  विश्वास  अहिंसा का मंत्रपाठ कराती हैं
 हमें उज्जीवित करती हैं  आस्थावान बनाती हैं
बीती नहीं यद्यपि अभी तक है निराशा की निशा
है किंतु आशा भी कि होगी दीप्ति फिर प्राची दिशा
भारत भारती
सिंह त्रिभुवन  हिंदी कविता की स्वच्छंद धारा  पृ
डॉ
 नगेंद्र  साकेत   एक अध्ययन  पृ
श्रोत्रिय प्रभाकर  कवि परंपरा   तुलसी से त्रिलोचन  पृ
श्रीवास्तव डॉ
 दयानंद  निबंधकार बालमुकुंद गुप्त  पृ
त्रिपाठी राममूर्ति  नवजागरण भारतेंदु और गुप्त जी  पृ
श्रोत्रिय प्रभाकर  राष्ट्रकवि का स्त्री  विमर्श  पृ
शुक्ल रामचंद्र  हिंदी साहित्य का इतिहास  पृ
पालीवाल कृष्णदत्त  मैथिलीशरण गुप्त  प्रासंगिकता के अंतःसूत्र  पृ
साहित्यकार कालजयी होता है
 उसे युग प्रवर्तक भी कहा जाता है  क्योंकि उसकी रचना किसी भी सीमित दायरे में बंध कर नहीं रहती  वह शाश्वत व चिरंतन हो जाती है
 जब साहित्यकार अपने युग जीवन के साथ निष्ठापूर्वक जुड़ता है  तो वह सच्चे अर्थ में मानव जीवन का रचयिता होता है  तभी वह युग युग तक मानव जाति के लिए अनजाने में संदेश देता रहता है
 इसी प्रकार महान साहित्यकार जयशंकर प्रसाद की रचनाएँ भी हमें इसी रूप में संदेश प्रदान करती हैं
  युद्धंदेहि  के वातावरण में प्रेम का मूलस्वर सुनाती हैं
सांप्रदायिकता की भयावहता हृदय में अनुभव करता हुआ आज का मानव स्वयं अपनी अक्षमता  असामर्थ्य और अपारगता महसूस करता है
 भौतिकवादी समाज में वह अत्यधिक जर्जरित एवं कुण्ठित हो जाता है
 मानव जीवन में निस्संगता और विच्छिन्नता दिखाई पड़ती है
 कंप्यूटर युग का आत्मकेंद्रित मानव भौतिक जीवन के पीछे दिन रात भागता फिरता है  जिससे वह अपने जीवन के अत्यंत भयावह संकट का कारण बन गया है
 वह अहरह अपने स्वार्थ साधन को ही प्राथमिकता देता है
 अपनी संपत्ति  प्रतिपत्ति  सुख  वैभव इत्यादि की उन्नति में सतत प्रयत्नशील रहता है
 इस प्रकार मनुष्य दुख पारावार की ओर दौड़ लगा रहा है
 वह यंत्रणा से दग्धीभूत है
 लेकिन उसकी ओर करुणाभरी दृष्टि से देखने वाला कोई नहीं है
 वह अकेला  संगहीन और हतभाग्य महसूस करता है
 ऐसे पराजयोन्मुखी मनुष्य से देश सेवा की क्या अपेक्षा की जा सकती है
 भयानक विच्छिन्नताबोध और संदेह की स्थिति में व्यक्ति अपने आप से भी प्रेम नहीं करता है  तो देश से प्रेम कैसे करे
 ऐसी स्थिति में प्रसाद साहित्य में व्यक्त देश प्रेम और उसकी प्रासंगिकता विचारणीय हो जाती है
प्रसाद जी का रचनाकाल सन      ई
 से सन      ई
 तक व्याप्त है
 वास्तव में ये वर्ष भारतीय जनता के राष्ट्रीय  सामाजिक और राजनीतिक यथार्थ से संबंधित हैं
 भारतीय राष्ट्रीय आंदोलन की पवित्र गंगा  देश की प्रत्येक दिशा में प्रवाहित हो रही थी  जिसका पवित्र जल प्रसाद के अंतःस्थल तक पहुँचा
 अंग्रेजों ने न केवल भारतीयों पर अपना शासन लागू किया  अपितु भारतीयों के इतिहास और सांस्कृतिक परंपरा का अवमूल्यन करने का भी प्रयत्न किया
 ऐसी स्थिति में नवउत्साह  नवीन प्रेरणा और नई ऊर्जा प्रदान करने के लिए प्रसाद जी ने अपने साहित्य सृजन के द्वारा प्राचीन भारतीय संस्कृति के स्वर्णिम काल को जीवित करने का प्रयत्न किया
 इतिहास की गौरवमंडित कथाओं को चुनकर प्रसाद जी ने इतिहास और संस्कृति का सुभग समन्वय किया
 इससे तत्कालीन जन जीवन में जहाँ एक ओर नव प्राण का संचार हुआ  वहाँ दूसरी ओर राष्ट्रीय भावना का स्रोत भी प्रवाहित हुआ
 देश के स्वतंत्रता आंदोलन में सहभागी बनकर लड़ना सम्मान और गौरव का विषय माना गया
ई
 में लिखित प्रसाद के नाटक  कल्याणी परिणय  में भारत की जयध्वनि सुनाई पड़ती है
 सिंधु तट पर समवेत चंद्रगुप्त की सेना गाती है
जय जय जय आदि भूमि  जय जय जय भारत भूमि
जय जय जय जन्म भूमि  अपने सम प्यारी
हिम गिरि सम धीर रहे  सिंधु सम गंभीर रहे
जननी व्रतधारी
प्रायश्चित   ई
       में राजपूत इतिहास के विरुद्ध मुहम्मद गोरी की सहायता करने वाले देशद्रोही जयचंद के प्रायश्चित की कथा है
 आज भारत की एकता एवं अखंडता को खतरे में डालने वाले देश द्रोहियों को भी जयचंद की नाईं वक्त रहते प्रायश्चित करने की आवश्यकता है
अजातशत्रु   ई
       प्रसाद जी का एक अति महत्वपूर्ण ऐतिहासिक नाटक है
 इसमें नाटककार की सबसे बड़ी विशेषता यह है कि नाटक के छोटे से पात्र के चरित्र में भी देश प्रेम की भावना पाई जाती है
 गौतम बुद्ध के प्रतिद्वंद्वी देवदत्त और उनके शिष्य समुद्रदत्त की छल कपट पूर्ण बातें मगध का राजवैद्य जीवक सुन लेता है और उनका विरोध करते हुए कहता है    संघ भेद करके आपने नियम तोड़ा है  उसी तरह राष्ट्र भेद करके क्या देश का नाश कराना चाहते हैं
   आज के संदर्भ में देश के विघटनकारी तत्वों को सामान्य राज सेवक जीवक कितना बड़ा संदेश देता है
 आगे चलकर देवदत्त की धमकी के बावजूद उसकी साहसिकता तथा देशभक्ति अविचलित रहती है
 वह कहता है    मैं ऐसा डरपोक नहीं हूँ कि जो बात मुझसे कहनी है  उसे मैं दूसरों से कहूँ
 मैं भी राजकुल का प्राचीन सेवक हूँ
 तुम लोगों की यह कूट मंत्रणा अच्छी तरह समझ रहा हूँ
   मगध की प्रजा के लिए राष्ट्र ही सर्वोपरि है
 यदि ऐसी भावना हम सबमें आ जाए  तो देश की एकता शायद ही संकट में पड़े
 राष्ट्र के कल्याण हेतु समस्त मगधवासी प्राण तक विसर्जन करने के लिए वचनबद्ध हैं    राष्ट्र के कल्याण के लिए प्राण तक विसर्जन किया जा सकता है  और हम सब ऐसी प्रतिज्ञा करते हैं
जनमेजय का नागयज्ञ       ई
   में प्रसाद जी ने मनसा एवं उसकी दो सखियों से राष्ट्रगीत प्रस्तुत करवाया है
 देश प्रेम के प्रवाह में वे इस प्रकार बहती हैं कि सुप्त जनता को जागरण का संदेश पहुँचाती हैं
 जनमेजय तथा अन्य पात्रों के माध्यम से लेखक ने आर्य भूमि तथा आर्य जाति के लिए अभिमान की भावना जगाई है  जिससे आज के हताश  उदास  दुखी  क्लांत भारतीय नवउत्साह एवं नई प्रेरणा प्राप्त कर सकते हैं
प्रसाद की बहुचर्चित नाट्यकृति  स्कंदगुप्त        ई
  में मातृगुप्त भारत के दिव्य भव्य अतीत का गीत गाता है
 वह भारतीय सेना में अपूर्व साहस एवं उत्साह भर देता है  जिसमें देश के लिए समर्पित हो जाने की भावना पाई जाती है
जिएँ तो सदा उसी के लिए  यही अभिमान रहे  यह हर्ष
निछावर कर दें हम सर्वस्व  हमारा प्यारा भारतवर्ष
उपर्युक्त नाटक में हूण आक्रमणकारी खिंगिल को युद्ध क्षेत्र में पराजित करने के उद्देश्य से नाट्य नायक स्कंदगुप्त भटार्क से कहता है    आज इस रणभूमि में पुरगुप्त को युवराज बनाता हूँ
 देखना  मेरे बाद जन्म भूमि की दुर्दशा न हो
   प्रस्तुत कृति में निष्प्रभ  निस्तेज  निस्सहाय स्कंदगुप्त से कमला जो उद्बोधन देती है  आज के लिए वह कितना प्रासंगिक प्रतीत होता है    उठो स्कंद
 आसुरी वृत्तियों का नाश करो
 सोने वालों को जगाओ और रोने वालों को हँसाओ
 आर्यावर्त तुम्हारे साथ होगा और उस आर्य पताका के नीचे समग्र विश्व होगा
   नाटककार ने स्कंदगुप्त के माध्यम से यह कहा है कि जननी और जन्म भूमि की रक्षा के लिए प्राणोत्सर्ग करने वाले सपूतों का ऋण देशवासी कभी भी नहीं चुका सकते
 हूणों के पराजयोपरांत स्कंदगुप्त का देवसेना से कथन उल्लेखनीय है    जननी जन्मभूमि का उद्धार करने की जिस वीर की दृढ़ प्रतिज्ञा थी  जिसका ऋण कभी प्रतिशोध नहीं किया जा सकता  उसी वीर बंधुवर्मा की भगिनी मालवेश कुमारी देवसेना की क्या आज्ञा हैं
चंद्रगुप्त        ई
  प्रसाद जी की अद्वितीय नाट्यकृति है
 प्रसाद जी के पूर्व इस ऐतिहासिक वीर पुरुष पर अनेक कृतियों की रचना हो चुकी थीं
 परंतु नाटककार ने एक नवीन दृष्टिकोण अपनाते हुए चंद्रगुप्त को आधुनिकता प्रदान की
  प्रस्तुत नाटक में सिंधु नदी के तट ग्रीक शिविर में कार्नेलिया के गीत द्वारा प्रसाद ने देश प्रेम से परिपूर्ण भावना प्रदर्शित की है  जो आज के साहित्यकारों एवं देशवासियों हेतु अनुकरणीय प्रतीत होती है
अरुण यह मधुमय देश हमारा
जहाँ पहुँच अनजान क्षितिज को मिलता एक सहारा
सरस तामरस गर्भ विभा पर नाच रही तरु शिखा मनोहर
छिटका जीवन हरियाली पर मंगल कुंकुम सारा
चंद्रगुप्त  की अलका तक्षशिला की राजकुमारी राष्ट्र सेविका है
 वह भारतीय नारी की प्रतीक है  जो देश के लिए आत्मोत्सर्ग करने हेतु तत्पर रहती है
 जब यवन आक्रामक सिल्यूकस की विशाल सेना भारत पर आक्रमण करने के उद्देश्य से पश्चिमोत्तर सीमा पर पड़ाव डालती है  तो राजकुमारी अलका अपने देश के सैनिकों में उत्साहवर्द्धन तथा कर्तव्यबोध का भाव भरने के लिए और उत्साह भरे गीतों से न केवल अपने सैनिकों में प्राण फूँकती है  अपितु वह राष्ट्र में भी प्राण फूँकती है
हिमाद्रि तुंग श्रृंग से
प्रबुद्ध शुद्ध भारती
स्वयं प्रभा समुज्ज्वला
स्वतंत्रता पुकारती
अराति सैन्य सिंधु में   सुवाडवाग्नि से जलो
प्रवीर हो जयी बनो   बढ़े चलो  बढ़े चलो
आज संपूर्ण देश में जातिवाद  प्रांतीयतावाद आदि से अनेकानेक समस्याएँ पनप रही हैं
 इस संदर्भ में  चंद्रगुप्त  का अधोलिखित उद्धरण हमें अब भी नव संदेश प्रदान करने में समर्थ है    मेरा देश मालव ही नहीं  गांधार भी है
 यही क्या  समग्र आर्यावर्त है
    इससे प्रसाद जी राष्ट्र की अनिवार्यता को ही व्यंजित करते हैं
प्रसाद जी ने नारी पात्रों के माध्यम से राष्ट्रीय भावना को आर्य संस्कृति की ठोस जमीन पर प्रस्तुत किया है
 इस राष्ट्रीय भावना के अंतर्गत एकता  त्याग और आत्मोत्सर्ग की भावना पाई जाती है
 प्रसाद जी की कमला  रामा  जयमाला और अलका स्वेदशानुरागिनी नारियाँ हैं
 अलका  मल्लिका जैसी नारियाँ आज के परिप्रेक्ष्य में पथ भ्रष्ट युवकों तथा व्यक्तियों को अपनी कोमल एवं मधुर वाणी से सन्मार्ग पर अवतरित कर सकती है
 आज नारी विभिन्न सामाजिक समस्याओं का शिकार बनती है
 वह अपनी अस्मिता के लिए संघर्षशील है  फिर भी स्वार्थलोलुप समाज में कहीं उसे भोग्या मात्र माना गया है  तो कहीं उसका जीवन दग्ध होता है
 अपनी शोचनीय दशा से उद्धार पाने हेतु रामगुप्त के प्रति ध्रुवस्वामिनी के कथन से नारी प्रेरणा प्राप्त कर सकती है    नहीं
 मैं अपनी रक्षा स्वयं करूँगी
 मैं उपहार में देने की वस्तु शीतलमणि नहीं हूँ
 मुझमें रक्त की लालिमा है
 मेरा हृदय उष्ण है और उसमें आत्मसम्मान की ज्योति है
 उसकी रक्षा मैं ही करूँगी
    संकटपूर्ण परिस्थितियों में भी नारी त्याग  एकता और आत्म बलिदान की भावना से उत्प्रेरित होकर जन्मभूमि की रक्षा के लिए कटिबद्ध है
आज धर्म के नाम पर गोलियाँ चलायी जा रही हैं  रक्त की गंगा बह रही है
 वैमनस्य  अत्याचार और दंगा अटल एवं अचल रूप से विद्यमान हैं
 प्रसाद काव्य के वातावरण में भी इन आसुरी प्रवृत्तियों का प्राधान्य था
 प्रसाद जी गहरे अनुभवी थे
 अपने चारों ओर के वातावरण को उन्होंने अच्छे ढंग से पहचाना था
 उन्होंने धर्म को नए संदर्भ में ग्रहण किया
 इनके महान उदात्त पात्रों के लिए समग्र संसार में एक मात्र धर्म है   मानवधर्म
 संपूर्ण विश्व को उन्होंने एकता के सूत्र मे बाँधने के लिए उपर्युक्त धर्म को ही अपनाया है
 उपनिषदीय विचार से अनुप्राणित हो  वसुधैव कुटुंबकम  को मूलमंत्र बनाया
  अजातशत्रु  की मल्लिका प्रस्तुत कथन की सजीव मूर्ति है
 आज के युग संदर्भ में मल्लिका के कर्तव्य की प्रासंगिकता बनी हुई है
 वह अपने वीर एवं साहसी पति सेनापति बंधुल के हत्यारे की सेवा करती है
 प्रस्तुत नाटक में गौतम बुद्ध मानव मात्र की समानता पर बल देते हुए कहते हैं    राजन
 क्यों दास दासी मनुष्य नहीं हैं
 क्या जीवन की वर्तमान स्थिति को देखकर प्राचीन अंधविश्वासों को  जो न जाने किस कारण होते आए हैं  तुम बदलने के लिए प्रस्तुत नहीं हो
वर्तमान युग में परोपकार  सेवा  दया  करुणा मानो स्वप्नवत हो गए हैं
 आज भी संसार में असंख्य दुखी जीव हैं  जिन्हें हमारी सेवा की जरूरत है
 यदि हम महात्मा बुद्ध के निम्न उपदेश को व्यावहारिक जीवन में ला सकें तो देश की अनेक समस्याएँ सुलझ सकती हैं    इस दुख समुद्र में कूद पड़ो
 यदि एक भी रोते हुए हृदय को तुमने हँसा दिया  तो सहस्रों स्वर्ग तुम्हारे अंदर विकसित होंगे  फिर तुमको परदुखकातरता में ही आनंद मिलेगा
अगर आज भी स्वार्थांध  धार्मिक पाखंडी लोग प्रसाद के इन पात्रों के आदर्श को भली भाँति पहचान लें  तो दावे के साथ कहा जा सकता है कि समग्र भारत में धार्मिक लड़ाई  सांप्रदायिक समस्या  प्रांतीयता आदि निर्मूल हो जाएँगी
प्रसाद जी के कथा साहित्य में भी देश प्रेम का स्वर सुनाई पड़ता है
 इस दृष्टि से प्रसाद जी की पुरस्कार कहानी उल्लेखनीय है
 प्रस्तुत कहानी की नायिका मधूलिका अपने जनपद कोशल की स्वतंत्रता की रक्षा हेतु वैयक्तिक प्रेम की दिव्याहुति कर देती है
 राजरानी बनने के प्रलोभन से भी उसका देश प्रेम अडिग रहता है
  गुंडा  एवं  छोटा जादूगर  जैसी कहानियों में भी देश प्रेम का स्वर ध्वनित होता है
प्रसाद जी के काव्य  लहर        ई
  की कुछ कविताओं में राष्ट्र प्रेम की भावना कूट कूट कर भरी हुई है
 इस संदर्भ में  शेरसिंह का शस्त्र समर्पण  एवं  पेशोला की प्रतिध्वनि  आदि कविताओं के नाम उल्लेख है
  शेरसिंह का शस्त्र समर्पण  कविता में राष्ट्रप्रेम  राष्ट्र बलिदान  युद्ध क्षेत्र में मृत्यु को ही विजय मानना आदि विचारों से साहित्य स्रष्टा ने देशवासियों को राष्ट्रीयता के मूलमंत्र से अभिसिंचित किया है
 पराजित दशा में कवि ने अपने प्राचीन  दिव्य भव्य  उदात्त गौरव की ओर ध्यानाकर्षित किया है
 उन्होंने युद्ध में उस रण रंगिनी तलवार को जीवन संगिनी के रूप में प्रस्तुत किया है
अरी रण रंगिनी
सिक्खों के शौर्य भरे जीवन की संगिनी
कपिशा हुई थी लाल तेरा पानी पान कर
दुर्मद दुरंत धर्म दस्युओं की त्रासिनी
निकल  चली जा तू प्रतारणा के कर से
पेशोला की प्रतिध्वनि  में महाराणा प्रताप के अंतिम समय का दृश्य उपस्थित किया है
 कविवर प्रसाद जी ने महाराणा प्रताप के माध्यम से भारतीय गौरव का ऐतिहासिक दस्तावेज प्रस्तुत किया है
 शौर्य  पराक्रम  त्याग और बलिदान देशवासियों के सम्मुख रखकर उन्हें जगाने का प्रयास किया है
 प्रताप के देश पर आज संकट के बादल मंडरा रहे हैं
 आज इस वीर भूमि के चारों ओर स्तब्धता तथा शून्यता है
 सर्वत्र संध्या के कलंक की कालिमा उतरी हुई है
 पेशोला की उर्मियाँ शांत हैं
 झोंपड़े विषाद के शिल्प से बने दग्ध अवसाद के सदृश खड़े हैं
 प्रकृति भी शांत और उदास है
 कवि प्रश्न करता है   अस्थि माँस की दुर्बलता लेकर इस मेवाड़ में कौन ऐसा है  जो गर्वपूर्वक कह सके कि लोहे से ठोंक कर और वज्र से परख कर  पिशाचों की लीला को बिखेर कर  चूर चूर कर देगा और उन्हें धूल सा उड़ा देगा
 कवि पुनः प्रश्न करता है
आह  इस खेवा की
कौन थामता है पतवार ऐसे अंधड़ में
अंधकार पारावार गहन नियति सा
उमड़ रहा है ज्योति रेखा हीन क्षुब्ध हो
आज के समस्या जर्जरित भारत में महाकवि प्रसाद जी की उपर्युक्त पंक्तियाँ अत्यंत प्रासांगिक हैं  युगोपयोगी हैं
प्रसाद जी ने जीवन के शाश्वत उपादानों को लेकर साहित्य का सृजन किया है
 इसलिए उनकी कालजयी रचनाएँ युगों तक भारतीय जनता को मुक्ति मार्ग प्रदर्शित करती रहेंगी
 वास्तव में  प्रसाद साहित्य के अध्ययनोपरांत मन की निराशाजनक  समस्त भावनाएँ स्वतः दूर हो जाती हैं और जीवन उन्नति एवं उल्लास की नई दिशा में अग्रसर होने के लिए सततः प्रयत्नशील रहता है
 प्रसाद जी का युगीन संघर्ष तत्कालीन सीमा में मर्यादित नहीं था
 अपितु आज के युगीन संघर्ष से भी जुड़ा हुआ है
 राष्ट्रीय एकता  देश प्रेम आदि पर अधिकाधिक भाषण दिए गए हैं  पर इस संदर्भ में प्रसाद जी का साहित्य निराला है
 उनकी रचनाएँ अप्रतिम हैं
 प्रसाद साहित्य की प्रासांगिकता थी  उसकी प्रासांगिकता है और भविष्य में भी रहेगी
 प्रसाद साहित्य के साथ मानसिक लगाव और साग्रह प्रस्तुत किए गए शताधिक शोध प्रबंध एवं विचार विमर्श उपर्युक्त कथन का द्योतक है
प्रसाद जयशंकर अजातशत्रु  प्रथम अंक  तृतीय दृश्य  पृ
यथोपरि
यथोपरि  द्वितीय अंक  प्रथम दृश्य  पृ
प्रसाद जयशंकर  स्कंदगुप्त  पंचम अंक  पंचम दृश्य  प
यथोपरि  पृ
यथोपरि  चतुर्थ अंक  सप्तम दृश्य  पृ
यथोपरि  पंचम अंक  षष्ठ दृश्य  पृ
वाजपेयी नंददुलारे  आधुनिक हिंदी साहित्य  पृ
प्रसाद जयशंकर  चंद्रगुप्त  द्वितीय अंक  प्रथम दृश्य  पृ
प्रसाद जयशंकर  चतुर्थ अंक  छठा दृश्य  पृ
प्रसाद जयशंकर  चंद्रगुप्त  तृतीय अंक  अष्टम दृश्य  पृ
प्रसाद जयशंकर ध्रुवस्वामिनी  प्रथम अंक  पृ
प्रसाद जयशंकर  अजातशत्रु  तृतीय अंक  पंचम दृश्य  पृ
यथोपरि  सप्तम दृश्य  पृ
प्रसाद जयशंकर  लहर  प्रसाद का संपूर्ण काव्य  पृ
छायावाद को आचार्य महावीर प्रसाद द्विवेदी ने शैली की पद्धतिमात्र स्वीकारा है तो नंददुलारे वाजपेयी ने अभिव्यक्ति की एक लाक्षणिक प्रणाली के रूप में अपनाया है
 आचार्य रामचंद्र शुक्ल ने इसे रहस्यवाद के भुल भुलैया में डाल दिया तो डॉ
 नगेंद्र ने  स्थूल के विरुद्ध सूक्ष्म का विद्रोह  कहा
 आलोचकों ने छायावाद की किसी न किसी प्रवृत्ति के आधार पर उसे जानने समझने का प्रयास किया
 छायावाद संबंधी विद्वानों की परिभाषाएँ या तो अधूरी हैं या एकांगी
 इस संदर्भ में नामवर सिंह का छायावाद        संबंधी ग्रंथ विशेष अर्थ रखता है
 उन्होंने एक नए एंगल से छायावाद को देखा
 उनके शब्दों में    छायावाद उस राष्ट्रीय जागरण की काव्यात्मक अभिव्यक्ति है जो एक ओर पुरानी रूढ़ियों से मुक्ति चाहता था और दूसरी ओर विदेशी पराधीनता से
 इस जागरण में जिस तरह क्रमशः विकास होता गया  इसकी काव्यात्मक अभिव्यक्ति भी विकसित होती गई और इसके फलस्वरूप छायावाद संज्ञा का भी अर्थ विस्तार होता गया
   उपर्युक्त परिभाषा उस मान्यता को भी पूरी तरह बदलकर रख देती है जो यह मानने तथा प्रमाणित करने के लिए कमर तोड़ मेहनत करती है कि छायावाद प्रेम और वेदना का काव्य है
 छायावाद का समय      से      ई
 तक है
 अर्थात छायावाद का उद्भव तथा विकास दो विश्वयुद्धों के बीच हुआ
 प्रथम विश्वयुद्ध की समाप्ति एवं द्वितीय विश्वयुद्ध की प्रस्तुति के बीच हिंदी साहित्य में छायावाद का सृजन तथा पल्लवन हुआ
 आलोच्य काल की सामाजिक परिस्थितियों पर ध्यान दें तो स्पष्ट पता चलता है कि समाज दो पाटों के बीच पीसा जा रहा था
 एक ओर औपनिवेशिक परतंत्रता की जंजीर से भारतीय समाज आबद्ध था तो दूसरी ओर धार्मिक रूढ़ियों और वर्जनाओं से अधिकांश लोग घिरे हुए थे
 तत्कालीन राजनीतिक परिदृश्य को सामने रखा जाए तो गांधी जी के असहयोग आंदोलन ने भारतीयों को उद्बुद्ध किया था
 ऐसे समय में सृजित साहित्य में पलायनवादिता का स्वर भला कैसे उभर सकता है
 इस युग के स्रष्टाओं ने अपनी रचनाओं में स्वप्नों को पूर्ण करने का प्रयास किया है
 सामंती व्यवस्था से मुक्ति  धार्मिक कट्टरता का त्याग एवं साम्राज्यवादी शक्ति से मुक्ति   इन रचनाकारों के स्वप्न थे
 स्वप्नों को साकार बनाने के लिए इन्हें बाहरी तथा भीतरी संघर्षों का सामना करना पड़ा
 इन संघर्षों की अभिव्यक्ति छायावाद युग में हुई है
रामस्वरूप चतुर्वेदी ने  हिंदी साहित्य और संवेदना का विकास  में छायावाद को शक्तिकाल के रूप में प्रस्तुत किया है
 उन्होंने छायावादी रचनाओं में ज्योति और जागरण की चेतना को रेखांकित किया है
 उनकी मान्यता है    अपने व्यक्तिगत प्रणय और राष्ट्र प्रेम की अनुभूति में और उनके संश्लेष में छायावाद मूलतः शक्ति काव्य है
नामवर सिंह तथा रामस्वरूप चतुर्वेदी ने आलोच्य काव्यधारा में जागरण पर बहुत अधिक महत्व दिया है
 वास्तव में छायावादी कवियों ने सुप्त समाज को जागृत किया है
 उन्होंने ओजस्वी स्वर में जागरण गीत भी खूब लिखे हैं
प्रसाद ने न केवल अपनी कविताओं में बल्कि अपने नाटकों   चंद्रगुप्त  स्कंदगुप्त में भी जातीय जागरण का प्रसार किया है
 स्कंदगुप्त का प्रसिद्ध गीत  हिमालय के आँगन में उसे प्रथम किरणों का दे उपहार  आत्म गौरव का ओजस्वी उद्बोधन है
 प्रसाद की दृष्टि में भारत संस्कृति की जननी है
 बुद्ध की अहिंसा  अशोक की करुणा आदि की प्रदात्री भारत भूमि ही है
 संसृति में संस्कृति का प्रचार भारत द्वारा हुआ है
 मातृगुप्त के द्वारा प्रस्तुत उद्बोधन गीत एक ओर हताश  उदास  निराश भारतीयों में नवीन स्फूर्ति उत्पन्न करता है तो दूसरी ओर भारत की दिव्य  भव्य एवं उदात्त परंपरा का प्रतीक बनकर आता है
 भारतीय संस्कृति एवं उसकी ऐतिह्यमय परंपरा का निदर्शन भी प्रस्तुत होता है
वही है रक्त  वही है देह  वही साहस है  वैसा ज्ञान
वही है शांति  वही है शक्ति  वही हम दिव्य आर्य संतान
पेशोला की प्रतिध्वनि  शीर्षक कविता में निर्धूम भस्मरहित ज्वलन पिंड के अरुण करुण बिंब का जो चित्रण किया है  वह अत्यंत प्रतीकात्मक है
 यहाँ भी अस्तगामी सूर्य के बहाने कवि ने भारतीय अस्तगामी गौरवोज्ज्वल गाथा का प्रतिबिंब उकेरना चाहा है
 परोक्ष रूप में भारतीयों को प्रेरित किया है
 उन्हें जगाया है
 जागरण का संदेश दिया है
 तभी तो कवि चुनौती से भरपूर ललकार सुनाता है
कौन लेगा भार यह
 कौन विचलेगा नहीं
प्रसाद जी के काव्य संग्रह  लहर  की  बीती विभावरी जाग री 
 कविता को भले ही प्रभाकर श्रोत्रिय विशुद्ध प्रकृति प्रेम आधारित कविता मानें  परंतु भारतीय परतंत्रकालीन उक्त कविता राष्ट्रीय मुक्ति संग्राम की एक महत्वपूर्ण कविता मानी जा सकती है
 यह भी एक जागरण गीत है
 सखी  आली  के बहाने जातीय जागरण का प्रसार किया गया है
  अब जागो जीवन के प्रभात    अपलक जगती रहो एक रात    शेरसिंह का शस्त्र समर्पण  आदि अनेक कविताओं के माध्यम से कवि ने शक्ति का आवाहन किया है
 वैयक्तिक प्रेम के साथ राष्ट्र जागरण के भाव को कवि ने समन्वित रूप प्रदान किया है
 कवि प्रसाद की मान्यता है कि मनुष्य मात्र में जागरण विद्यमान है
 यह भाव सुषुप्तावस्था में है
 चैतन्य एवं शक्ति के आवाहन को सामने रखकर प्रसाद जी ने जागरण गीत लिखे हैं
 ये गीत तत्कालीन राष्ट्रीय संदर्भ  स्वाधीनता की चिंता आदि से भी ओतप्रोत है
 ध्यातव्य है कि प्रसाद के समकालीन कवि निराला  पंत तथा महादेवी ने भी अपनी कविताओं में जागृति के स्वर को निनादित करने का प्रयास किया है
निराला के जागरण गीतों से शक्तिकाव्य को अधिक बल मिला है
  जागो फिर एक बार         में आत्म गौरव एवं उद्बोधन का भाव व्यक्त हुआ है
 अकाली सिक्खों के शौर्य की वाणी को स्मरण करते हुए निराला कहते हैं
शेरों की माँद में
आया है आज स्यार
जागो फिर एक बार
बादलराग श्रृंखला  की कविताओं में स्वतंत्रता केंद्रीय संवेदना के रूप में उभरती है
 सोवियत क्रांति में सर्वहारा वर्ग ने जो भूमिका निभाई थी कुछ ऐसी आशा निराला को भारतीय कृषक एवं अन्य वर्ग से संबंधित शोषितों से रही होगी
      में विप्लव के बादल का आह्वान करते हुए निराला का चित्रण द्रष्टव्य है
जीर्ण बाहु है शीर्ण शरीर
तुझे बुलाता कृषक अधीर
ऐ विप्लव के वीर
प्रिय मुदित दृग खोलो    जागा दिशा ज्ञान    जागो जीवन धानिके  आदि अनेकानेक कविताओं में निराला ने जागरण गीत लिखे हैं
 इन गीतों के माध्यम से कवि मनुष्य के हृदय के किसी कोने में निहित सुषुप्ति को चैतन्यावस्था प्रदान करने के लिए प्रतिश्रुत प्रतीत होता है
 उक्त गीतों के माध्यम से संघर्ष एवं क्रांति के कवि निराला ने आम आदमी के संघर्ष की अभिव्यक्ति की है
 उन्होंने जागरण के माध्यम से आम आदमी को संघर्षशील बनाने का भी प्रयास किया है
 शक्ति के आवाहन हेतु कवि ने जागरण गीत लिखे हैं
 निराला की कविता तुलसीदास में भी यह आह्वान है
जागो  जागो  आया प्रभात
बीती वह  बीती अंध रात
निराला की रचनाओं में शक्ति चेतना निहित है
 परतंत्रता ही नहीं रूढ़ियों एवं अंधविश्वासों से भी मुक्त होना निराला की शक्ति चेतना का मूलकेंद्र है
 इनकी शक्ति चेतना बैसवाड़े के पुरुषत्व से ऊर्जस्वित ही नहीं थी बल्कि बंगीय प्रांत की सुकोमलता से भी प्रभावित थी
 इसलिए इनके जागरण गीतों तथा लंबी कविताओं में ओजस्विता का स्वर संचार होता है  नई ऊर्जा से राष्ट्रीय आंदोलन मजबूत होता है
निराला ने शक्ति की मौलिक कल्पना की है
 शक्ति साधना में मनुष्य मात्र को विवेकवान बनाने का सपना है
 उनके समाज में देश के नायक तथा अधिनायक विवेकशून्य हो दूसरे के हाथों की कठपुतली बनने लगे थे
 ऐसे में निराला ने ज्ञान की आवश्यकता पर बल दिया
 ज्ञानविहीन होकर ये लोग जाति वर्ण धर्म की संकीर्णता से ऊपर नहीं उठ पा रहे थे
 निराला ने सरस्वती  ज्ञान की प्रदात्री  की वंदना की
 ज्ञान की ज्योति प्रवाहित करने का अनुरोध किया ताकि ऊँच नीच  अमीर गरीब  छुआछूत के तमाम भेद भाव मिट सकें
शक्ति की मौलिक कल्पना करना छायावादी काल के लिए आवश्यक था
 यह मनुष्य को केवल जगाती नहीं उसे आगे बढ़ाने में भी सहायक होती है
 इस शक्ति की साधना के लिए न तो फूलों की आवश्यकता है और न अक्षत दुर्वादल की
 व्यक्ति के आत्म प्रत्यय को झंकृत करने की जरूरत है
 शक्ति की मौलिक कल्पना का रूप बुद्धिजीवियों द्वारा संगठित हो सकता है
 यह रूप जनशक्ति बनकर उभरे और बंधनमात्र को छिन्न भिन्न करने का प्रयास करे
  आराधन का दृढ़ आराधन  में उत्तर देने के पश्चात शक्ति का मौलिक रूप नवीन हो सकता है
 इससे जय जयकार की अनुगूँज उत्पन्न होती है
छायावाद युग में शक्ति मुट्ठी भर लोगों की वंदिनी बनी हुई थी
 हालाँकि आज भी शक्ति या तो सत्तासीनों अथवा अंडरवर्ल्ड के डॉनों के हाथ की कठपुतली बनी हुई है
 रामायण काल में रावण  महाभारत काल में कौरव एवं निराला के समाज में अंग्रेजों का भरपूर साथ दिया है शक्ति ने
 अन्याय एवं अत्याचार की क्रूर दानव लीला से प्रपीड़ित आम आदमी का संताप व्यक्त होता है
अन्याय जिधर  हैं उधर शक्ति
इस शक्ति के स्वरूप को जानना भी आवश्यक है
 यह शक्ति अंतस उत्पन्न हैं  आंतरिक है  बाह्य नहीं
 यह शक्ति नवीन तो है ही  मौलिक भी
 यह शक्ति इंपोर्टेड नहीं  सेल्फ आर्नड  स्वार्जित  है
कामायनी  तथा  राम की शक्तिपूजा  दोनों रचनाओं में दानवी वृत्ति पर स्वस्थ संस्कृति या शक्ति की विजय है
 प्रसाद जी की दृष्टि में विनाश एवं निर्माण के द्वंद्व के मध्य मानवीय संस्कृति का विकास होता है    पुरातनता का यह निर्मीक सहन न करती प्रकृति पल एक
  नश्वरता ही सृजन का मार्ग प्रशस्त करती है
 पुरानी टूटी फूटी वस्तुओं को गलाकर नई चीजें बनाई जाती हैं
 कामायनी में प्रसाद ने इस निर्माण की शक्ति को पहचाना है
 उन्होंने सर्जनात्मक मूल्य की चिरंतनता को स्वीकार किया है
 मानवीय चेतना के विकास को प्रस्तुत किया है
शक्ति के विद्युत्कण जो व्यस्त विकल बिखरे हैं हो निरुपाय
समन्वय करे उनका समस्त विजयिनी मानवता हो जाय
राष्ट्रीयता शक्तिकाव्य का एक महत्वपूर्ण अंग है
 परंतु शक्तिकाव्य का सामान्य अर्थ राष्ट्रीय काव्य नहीं है
  उपर्युक्त तथ्य की पुष्टि हेतु  विजयिनी मानवता  पदबंध देखा जा सकता है
 मानवता की चिंता कवि की प्रमुख चिंता बनकर आई है
 इसकी विजय की कामना सबसे बड़ी उपलब्धि है
 शक्तिकाव्य की सबसे बड़ी विशेषता यह है कि इसने व्यक्ति से मनुष्य  मनुष्य से जातीयता  जातीयता से राष्ट्र और राष्ट्र से विश्वभावना की यात्रा की है
 पंत ने मानवतावाद की प्रतिष्ठा करते हुए कहा है
सुमन सुंदर  विहग सुंदर  मानव तुम सबसे सुंदरतम
इस संदर्भ में महादेवी के गीतों को  आँसू से गीले  कहकर उपेक्षित कर देना भी अनुचित है
 ये आँसू से भीगे गीत निराशा के भाव प्रदर्शित नहीं करते
 ये रचनात्मक आस्था प्रकट करते हैं
 महादेवी दुःखव्रती अवश्य हैं परंतु सृजन हेतु उन्मद भी हैं
दुखव्रती निर्माण उन्मद  यह अमरता नापते पद
प्रसाद जी ने काम के उदय को रहस्यात्मक शक्ति के रूप में प्रस्तुत किया है
 श्रद्धा प्रेरणादायिणी  शक्तिप्रदायिनी है
 यह शक्ति स्वरूप है
 काम सर्जनात्मक मूल्य का प्रतीक है
जिसे तुम समझते हो अभिशाप  जगत की ज्वालाओं का मूल
ईश का वह रहस्यमय वरदान  उसे तुम कभी न जाओ भूल
निरालाकृत  तुलसीदास  में तुलसीदास के कामातुर रूप में रत्नावली जाग्रत होती है
जागी जोगिनी अरूप लग्न
वह खड़ी शीर्ण प्रिय भाव मग्न निरुपमिता
सांध्यगीत  एवं  संध्यासुंदरी  कविताओं के माध्यम से यह स्पष्ट हो जाता है कि अंतर्विरोधी भावों से शक्ति काव्य को अधिक बल मिला है
 अंतर्विरोध किसी भी श्रेष्ठ साहित्य की कमजोरी नहीं है
 उसकी शक्ति के रूप में उसकी खास पहचान बनती है
 शयन एवं जागरण के द्वंद्व से शक्ति काव्य अद्भुत ऊर्जा प्राप्त करता है
दिवसावसान का समय
मेघमय आसमान से उतर रही है
वह संध्या सुंदरी परी सी
धीरे धीरे धीरे
चिर सजग आँखें उनींदी
आज कैसा व्यस्त बाना
जाग तुझको दूर जाना
यह अंतर्विरोध युगीन द्वंद्वात्मक अंतर्विरोधी प्रवृत्ति का परिचायक है
 हताशा के बीच आशा का प्रज्ज्वलन इस युग और साहित्य की विशेषता है
 यह अंतर्विरोध उसकी खास पहचान भी है
 रूमानियत से शक्ति अर्जित करने वाली महादेवी लिखती है
तू जल जल जितना होता क्षय
वह समीप आता छलनामय
मधुर मिलन में मिट जाना तू
उसकी उज्ज्वल स्मित में घुल खिल
मधुर मधुर मेरे दीपक जल
प्रियतम का पथ आलोकित कर
सृजन के केंद्र में कल्पना की अहम भूमिका है
 शक्तिकाव्य में कल्पना काव्य शक्ति है
 कल्पना व्यक्ति के अभिन्न अंग के रूप में आती है
 इसके द्वारा ही कवि दुखद वर्तमान में भी मनोहर स्वप्न लोक की सृष्टि करने का सामर्थ्य प्रदर्शित करता है
 यह कल्पना के पंखों के सहारे अतीत के स्वर्णकाल में विचरण कर पाता है
 वहाँ से लौट आता है
 वह कल्पना के सहारे क्षितिज के उस पार से वापस आ जाता है एवं भविष्य का स्वप्नलोक बना लेता है
   इसी शक्ति से कवि का शाश्वत सौंदर्य सृजन संभव होता है
 संसार नश्वर है
 परंतु इसी नश्वरता में अनश्वरता की खोज हो जाती है
 कम से कम इस खोज की शक्ति अर्जित हो जाती है
तुम सत्य रहे चिर सुंदर
मेरे इस मिथ्या जग के
शक्ति काव्य के रूप में छायावाद की चर्चा करते समय नारी की प्रधानता को स्वीकार करने वाले कवियों की दृष्टि पर भी विचार करना उचित है
 इस काल में पंत जी ने नारी को  अकेली सुंदरता कल्याणी  ही नहीं कहा बल्कि उसे समस्त ऐश्वर्यों की खोज के रूप में प्रकट किया है
 नारी शक्ति के विविधरूपों का स्मरण करेत हुए पंत ने कहा है    देवि  माँ  सहचरि  प्राण 
 इस काल के कवियों ने नारी को भारतीय जागरण का आधारस्रोत बताया है
 तत्कालीन राजनीतिक जीवन में नारी की सहयोगिता का भी वर्णन मिलता है
 निराला  पंत आदि ने प्रकृति को नारी रूप में चित्रित किया है
 छायावाद युग में नारी को प्रियतमा के रूप में अधिक स्वीकारा गया है  पत्नी के रूप में कम
 प्रेयसी के सम्मान तथा समान भाव के आधार पर देखा गया
 इस संदर्भ में नामवर सिंह की मान्यता भी है    साहित्य में पहली बार स्त्री और पुरुष के बीच वैयक्तिक स्वच्छंद प्रेम का अभ्युदय हुआ
राम की शक्ति पूजा  में राम स्वयं को धिक्कारने का एक कारण यह भी है कि जानकी  शक्ति की प्रतिमूर्ति  का उद्धार न हो सका
 निराला ने पत्नी प्रेम को आधार बनाकर  तुलसीदास   राम की शक्तिपूजा  जैसी कविताएँ लिखीं तो पुत्री स्नेह को अपनाकर  सरोजस्मृति 
 आशय यह है कि छायावाद युग में नारी शक्ति की प्रतिमूर्ति आधारशिला तथा मूलकेंद्र थी
 पूर्णशक्ति अर्जित करने के पश्चात् महादेवी कहती है
मैं अनंत पथ में लिखती जो
सस्मित सपनों की बातें
उनको कभी न धो पाएँगी
अपने आँसू से रातें
छायावादी काव्य में शक्ति के विविध रूप विद्यमान हैं
 छायावदी रचनाएँ काव्य शक्ति के रूप में ही नहीं  शक्ति काव्य के रूप में भी प्रतिष्ठित हैं
 ये रचनाएँ व्यक्ति  समाज  राष्ट्र तथा विश्व को अमाप शक्ति प्रदान करती हैं
 शक्ति काव्य में श्रम है  सौंदर्भ भी है
 श्रम और सौंदर्य का अद्भुत समन्वय साधित हुआ है    श्याम तन भर बंधा यौवन  नत नयन  प्रिय कर्मरत मन
    में
 इस काव्यांदोलन ने ऊर्जस्वित शक्ति साधना से हिंदी साहित्य को परिपूर्ण कर दिया है
 बंधनों  अंधविश्वासों  दकियानुसी विचारों  पुरानी मान्यताओं तथा गलित परंपराओं से मुक्ति प्रदान करने की अपार शक्ति छायावादी रचनाओं में निहित है
 अतः छायावादी काव्य यथार्थतः शक्तिकाव्य है
सिंह नामवर  छायावाद  पृ
चतुर्वेदी रामस्वरूप  हिंदी साहित्य और संवेदना का विकास  पृ
प्रसाद जयशंकर  स्कंदगुप्त  पृ
निराला  राग विराग  पृ
प्रसाद कामायनी  श्रद्धासर्ग  पृ
प्रसाद  कामायनी  श्रद्धासर्ग  पृ
निराला रचनावली  भाग    पृ
महादेवी  महादेवी  पृ
सूर्यकांत त्रिपाठी  निराला              हिंदी के छायावाद के प्रमुख कवि हैं
 संपूर्ण आधुनिक काल के भी महत्वपूर्ण कवि हैं
 निराला हिंदी साहित्य के केंद्रीय कवि के रूप में जाने जा सकते हैं
 उनके पूर्व कबीरदास जैसा व्यक्तित्व था तो परवर्ती काल में नागार्जुन जैसे व्यक्तित्व का आगमन हुआ
 निराला को कुछ लोग  आधुनिक युग का कबीर  कहते हैं
 परंतु यह एक आश्चर्य है कि महाप्राण निराला ने अपने संपूर्ण रचना संसार में कबीर पर कुछ नहीं लिखा सिवाय एक टिप्पणी
 तुलसीदास उनके प्रिय कवि थे
 उन्होंने  तुलसीदास  कविता लिखी
  तुलसीदास  निराला की प्रसिद्ध कविताओं में से एक है
 निराला की यथार्थ चेतना कबीर के निकट है
 फिर भी  प्रखर एवं उदात्त अभिव्यक्ति का निदर्शन प्रस्तुत करती है  तुलसीदास  शीर्षक कविता
 संभवतः तुलसी के काव्य मूल्य से निराला परिचित थे
 हिंदी जाति में तुलसी के काव्य का प्रभाव  लोकमानस की सफल अभिव्यंजना  तुलसी की सर्जनात्मक प्रतिभा एवं राम काव्य के प्रति आकर्षण के कारण निराला के प्रिय कवि तुलसी रहे हों  इस तथ्य को अस्वीकारा नहीं जा सकता है
बीसवीं शताब्दी के दूसरे दशक से लेकर साठोत्तरी काल तक निराला सृजन कर्म में निरत रहे
 बंगाल के महिषादल में जन्मे निराला बंगाल की संस्कृति से प्रभावित हुए
 कोमल कल्पना  शक्ति की आराधना उन्हें बंगाल ने दी तो बैसवाड़े की संघर्षमय संस्कृति ने उन्हें प्रखर और जिद्दी स्वभाव प्रदान किया
 निराला के प्रथम काव्य संकलन अनामिका  कलकत्ता        से लेकर  सांध्य काकली   इलाहाबाद        तक आनंदामृत  विषाद विष  यथार्थ  कल्पना  आशा निराशा  उपेक्षा प्रशंसा  कोमल प्रखर  आदि भाव चित्रित हैं
  विरुद्धों का सामंजस्य  निराला साहित्य का भी मूल वैशिष्ट्य है
 इसलिए निराला के कठोर आलोचक आचार्य रामचंद्र शुक्ल को कहना पड़ा    बहु वस्तु स्पर्शिनी प्रतिभा निराला जी में है
निराला  भारतीय साहित्य के निर्माता हैं
 उनकी रचनाओं में बहुविध रूप हैं  अनेक स्तर हैं
 उन्होंने जीवन से कविता की यात्रा की  न कि कविता से जीवन की
 फलस्वरूप उनकी रचनाएँ जीवन की प्राथमिकता की दस्तावेज हैं
 निराला एक ऐसे कवि हैं जिनकी रचनाओं और जीवन में कोई अंतर नहीं है
 ये दोनों अभिन्न हैं
 कवि ने जैसा जीवन व्यतीत किया  जो अनुभव हुए उसकी ईमानदारी से अभिव्यक्ति की है
 न यहाँ कोई दुराव छिपाव  न छल प्रपंच और न ही कोई दुगलापन
 बड़ी शिद्दत के साथ कवि ने अपने व्यापक जीवनानुभवों को प्रकट किया है
 इस संदर्भ में निराला के गंभीर अध्येता दूधनाथ सिंह ने कहा है    संसार के किसी भाग में ऐसे कवि बहुत कम होंगे जो रचना स्तरों के अनेक रूपों को साथ साथ वहन कर सकें और लगातार अनेकमुखी कविताएँ रचने में समर्थ हों  इसका प्रमुख कारण यही था कि निराला ने जीवन को एक ही साथ अनेक स्तरों पर जिया
आचार्य महावीर प्रसाद द्विवेदी के साहित्यिक नेतृत्व के उत्कर्ष काल में निराला का साहित्यिक जीवन शुरू होता है
  जुही की कली         मुक्त छंद की कविता संपादक ने लौटा दी
 निराला  समन्वय  पत्र से जुड़े
 बाद में  सुधा  से भी जुड़े रहे
  मतवाला  से जुड़े और उससे उनका संघर्ष भी रहा
 निराला का रचनाकाल प्राक् स्वातंत्र्य और उत्तर स्वातंत्र्य काल तक व्याप्त था
 एक तरफ मुक्ति संग्राम का जबर्दस्त प्रभाव था तो दूसरी तरफ खोखली आजादी से उत्पन्न निराशा एवं अनास्था थीं
 एक ओर साम्राज्यवाद एवं सामंतवादी का सम्मिलित चक्रव्यूह तो दूसरी ओर सामाजिक रूढ़ियों  कुसंस्कारों  गलित परंपराओं से मुक्ति की कामना
 भारतीयों की शोचनीय आर्थिक दशा को उन्होंने गद्दे पर बैठे बैठे नहीं देखा था बल्कि उसकी रग रग से परिचिय थे
 बिना चीनी की फीकी नमकीन चाय पीकर कई रातें बिता देने वाले निराला जी ने आर्थिक दुर्दशा को अपने अंगों से निभाया था
 उचित दवा दारू के अभाव में एकमात्र पुत्री सरोज मृत्यु के कराल मुख में समा गई
 बाल्यावस्था में माता की मृत्यु  युवावस्था में पत्नी की फिर पुत्री की
 निराला के लिए परिस्थितियाँ कभी अनुकूल न रहीं  सदा प्रतिकूल परिस्थितियों में जीना पड़ा
 क्या वैयक्तिक जीवन में और क्या साहित्य के क्षेत्र में  सर्वदा विरोध का सामना करना पड़ा
 परंतु वे पराजयबोध का शिकार कभी न हुए
 लड़ते रहना  जूझते रहना  संघर्षरत होना निराला का मूलमंत्र रहा
 उनका रचना संसार जिजीविषा का निदर्शन है  एक बेहद जिद्दी व्यक्तित्व का प्रतिनिधित्व करता है
  विश्वभारती पत्रिका  अंग्रेजी  अगस्त       में अज्ञेय ने लिखा था    और इसके लिए उन्हें उचित श्रेय देने के बाद और कुछ कहने की जरूरत नहीं
 इसके अलावा उनमें और कोई अच्छाई नहीं
 और एक साहित्यिक शक्ति के रूप में  जैसे भी देखें  निराला अब मृत हैं
निराला जी इससे आहत हुए पर कुकुरमुत्ता  अणिमा  बेला  नए पत्ते  अर्चना  आराधना  गीत गुंज  सांध्य काकली ही नहीं  सुकुल की बीबी  चतुरी चमार  कुल्लीभाट  बिल्लेसुर बकरिहा  चोटी की पकड़  जैसे ग्रंथों से अज्ञेय जी को मौन जवाब दिया
 फलस्वरूप निराला को मृत घोषित करने वाले अज्ञेय जी को  बसंत का अग्रदूत  लिखना पड़ा
 उक्त स्मृति लेख में अज्ञेय जी ने लिखा है    निराला जी के काव्य के विषय में मेरा मन पूरी तरह बदल चुका था
 वह परिवर्तन कुछ नाटकीय ढंग से ही हुआ
 शायद कुछ पाठकों के लिए यह भी आश्चर्य की बात होगी कि उनकी  जुही की कली  अथवा  राम की शक्तिपूजा  पढ़कर नहीं हुआ  उनका  तुलसीदास  पढ़कर हुआ
 अब भी उस अनुभव को याद करता हूँ तो मानो एक गहराई में खो जाता हूँ
आचार्य शुक्ल हों या  विशाल भारत  के पंडित बनारसीदास चतुर्वेदी अनेक साहित्य के पंडितों ने निराला के विरुद्ध अभियान चलाया
 कठोर आलोचना की गई
 यहाँ तक कि आचार्य हजारीप्रसाद द्विवेदी जी ने निराला की कड़ी आलोचना करते हुए लिखा    निराला की रचनाएँ साधारण पाठकों को तो दुर्बोध मालूम ही होती हैं  उनके प्रशंसकों को भी कभी कभी दुरूह लगती हैं
 इसका कारण यह है कि कवि अपने आवेगों को संयत रखकर नहीं लिख सकता
 एक बात कहते कहते उसे उसी से संबंधित  और कभी कभी उल्टी पड़ने वाली  दूसरी बात याद आ जाती है
 कवि अपने आवेगों पर अंकुश नहीं रख सकता
 अंकुश वह रख सकता है जो भावों को सजाने और सुघड़ बनाने का प्रयास करता है
 निराला यह नहीं करते इसलिए उनके भावों की अविरल धारा में ऐसे प्रसंग छूट जाते हैं जो साधारण पाठक के लिए प्रासंगिक नहीं जँचते
 इसलिए उनकी कविताएँ दुर्बोध हो जाती हैं
 


निराला की कविता के इस पक्ष ने उसे अधिक लोकप्रिय नहीं होने दिया
  आचार्य द्विवेदी जी ने निराला की कविताओं पर जिस अस्वाभाविकता और दुर्बोध्यता का आरोप लगाया है वह नितांत एकांगी है
 अनामिका  परिमल से लेकर कुकुरमुत्ता  बेला आदि में जो स्वाभाविकता और ईमानदारी से अभिव्यक्ति है  वह अन्यत्र कहाँ हैं
 दूसरी बात है निराला की कविता की अलोकप्रियता
 संपूर्ण हिंदी साहित्य में निराला की कविताएँ कितनी लोकप्रिय हुई हैं और उनकी कविताओं ने आज तक न जाने कितने कवियों को प्रभावित किया है
 समकालीन कविता के रचनाकार निराला की कविताओं की ओर बार बार जाते हैं  इस पर कुछ बताने की आवश्यकता नहीं है
 निराला जैसा व्यक्तित्व एवं अपार प्रतिभा संपन्न कवि हिंदी साहित्य में निराले हैं
  राम की शक्तिपूजा  की प्रारंभिक अट्ठारह पंक्तियों के आधार पर ही कोई निष्कर्ष दे दिया गया हो तो बात समझी जा सकती है
  कुकुरमुत्ता  को प्रभाकर माचवे निराला काव्य में महत्वपूर्ण प्रस्थान बिंदु मानते हैं तो नंदकिशोर नवल इसे संपूर्ण आधुनिक हिंदी कविता का नया प्रस्थान बिंदु स्वीकार करते हैं
 निराला के बिना परवर्ती हिंदी कविता का स्वरूप अधूरा ही रहता
 इस संदर्भ में कवि तथा आलोचक केदारनाथ सिंह ने उचित ही कहा है    प्रगतिशील कविता  नई कविता  प्रयोगवाद और एकदम समकालीन कविता जो भी कह लीजिए आप  इन सबके बीज कहीं न कहीं निराला में मिलते हैं
 परंतु निराला से सीखने की तुलना में हुआ क्या है कि धीरे धीरे निराला को हमने एक मिथक में बदल दिया है
 एक ऐसा लीजेंड जिसका बड़ा गहरा दबाव हमारे पूरे हिंदी समाज पर पड़ा है
छायावाद के बारे में मान्यता रही है कवि कल्पना के पंख के सहारे मुक्त गगन में विचरण करता है
 इस धरती से उसका कोई संबंध नहीं रहता
 परंतु निराला जी ने जो कल्पना की है उसका प्रत्यक्ष संबंध इस धरती से रहा है
 कुछ पल के लिए गगन में उड़ान भरें भी तो अपने यथार्थ लोक में उतर आते हैं
 निराला की कल्पना मनोरम अपार्थिव लोक का सृजन नहीं करती है
 पृथ्वी के सौंदर्य से निराला की कल्पना युक्त है
 निराला ने यह सौंदर्य जुही  बेला  नर्गिस में पाया
 इन फूलों की सुगंध से वे मोहित हुए
 मलय पवन  गंगा  गंगा का किनारा  नक्षत्र चंद्रमा  बादल  सघन वन आदि में पृथ्वी के सौंदर्य को ढूँढ़कर कवि मुग्ध होता है
 वसंत हो या ग्रीष्म  शिशिर हो या वर्षा कवि निराला ने प्रकृति के सौंदर्य को निहारा  अनुभूत किया और उसे अपनी कल्पना से अभिव्यक्त किया
निराला मुक्ति संग्राम युगीन कवि हैं
 उनकी रचनाओं में मुक्ति चेतना का प्रबल स्वर है
 मनुष्य मात्र को बंधन मुक्त करने के लिए आत्म सम्मान  देश भक्ति  अधिकार और कर्तव्य में समन्वय होना आवश्यक है
 निराला इस तत्व से पूर्णतया परिचित थे
 इसलिए उनकी मुक्ति चेतना केवल राजनीतिक स्वतंत्रता की तंग गली में आबद्ध न थी
 आत्म गौरव के भाव को उज्जीवित करने के लिए उन्होंने कभी इतिहास का सहारा लिया तो कभी मिथकीय संदर्भों का
 इतिहास के शव से शिव की प्रतिष्ठा करने के लिए वे तत्पर हो उठे
 मिथकीय संदर्भों के बहाने उन्होंने अतीत के पुनर्निमाण का प्रयास किया है
 दोनों ही स्थितियों में उन्होंने मानवीय जय यात्रा का उद्घोष किया है
निराला जी ने स्वतंत्रता के दो रूपों का चित्रण किया है
 ये दो रूप हैं   बाह्य स्वतंत्रता और अंतः स्वतंत्रता
 कुसंस्कारों  अंधविश्वासों  रुढ़ियों से मुक्त हुए बिना औपनिवेशिक शक्ति से मुक्ति का कोई औचित्य नहीं है
 मनुष्य की अंतश्चेतना मुक्त हो  विकसित हो तो राजनीतिक आजादी का सही अर्थ स्पष्ट हो सकता है
 अन्यथा  राजनीतिक आजादी एक झुनझुना बन कर रह जाएगी
 अज्ञानता  भेद भाव  ग्रसित मान्यताओं एवं दकियानूसी विचारों से मुक्त होना कवि के लिए आवश्यक प्रतीत हुआ
 तभी कवि ने प्रार्थना गीत में प्रस्तुत किया है
काट अंध उर के बंधन स्तर
बहा जननि  ज्योतिर्मय निर्झर
कलुष भेद तम हर प्रकाश भर
जगमग जग कर दे
अज्ञानता के अंधकार का ज्ञान के प्रकाश से विनाश हो
 केवल भारतीय नहीं  दुनिया के सभी पराधीन व्यक्ति ज्ञानालोक से प्रकाशवान हों  मुक्त हों
 संपूर्ण विश्व में मुक्ति चेतना का भाव प्रसारित हो
 पराधीनता की बेड़ियों से मुक्ति की आकांक्षा कवि निराला की सर्वाधिक चिंता का विषय रहा है
निराला ने तुलसी को अपना आदर्श माना है  आराध्य के रूप में स्वीकार किया है
 अपने समय के अज्ञानांधकार से समाज को मुक्त करने का प्रयास तुलसी ने किया था
 यह प्रयास निराला का भी था
 अज्ञान रूपी अंधकार को निर्मूल करने के उद्देश्य से निराला ने कहा है
करना होगा यह तिमिर पार  देखना सत्य का मिहिर द्वार
बहना जीवन के प्रखर ज्वार में निश्चय
लड़ना विरोध के द्वंद्व समर  रह सत्य मार्ग पर स्थिर निर्भर
जाना भिन्न भी देह निज पर निःसंशय
अपने रचना संसार में कवि ने पराधीन राष्ट्र की पीड़ा को विभिन्न संदर्भों में प्रस्तुत किया है
 निराला विद्रोही  अतिक्रांतिकारी चेतना के कवि के रूप में भी ख्यात हैं
 गुलाम देश को बंधन मुक्त करने की तीव्र आकांक्षा कवि की थी
 परंतु कोरा भावावेश में आकर कवि निराला ने राष्ट्रीय गान नहीं लिखे
 कवि की स्वतंत्र चेतना भारत की भौगोलिक सीमा तक ही आबद्ध न थी
 उन्होंने उसे सार्वजनिक रूप प्रदान किया है
 एक ओर भारतवर्ष का प्रशस्तिमूलक चित्रण है तो दूसरी ओर संपूर्ण संसार की मंगल कामना अभिव्यक्त है
क  भारति  जय विजय करे
कनक शस्य कमल धरे
लंका पदतल शतदल
गर्जितोर्मि सागर जल
धोता शुचि चरण युगल
स्तव कर बहुत अर्थ भरे
ख  जगमग जग कर दे
निराला ने  जन्मभूमि         शीर्षक कविता लिखी
 यह उनकी प्रथम प्रकाशित कविता है
 जन्मभूमि में देशभक्ति की भावना है
 कहा जा सकता है कि निराला की राष्ट्रीय भावना देशभक्ति पर आधारित है
 देश प्रेम के बिना स्वाधीनता आंदोलन की कल्पना तक नहीं की जा सकती है
 निराला ने राष्ट्र को स्वाधीन रूप से देखने की प्रेरणा हिंदी से प्राप्त की
 राष्ट्रभाषा हिंदी की अपार शक्ति से वे परिचित थे
 हिंदी सामासिक संस्कृति की वाहक बन सकती है
 उसी के माध्यम से स्वतंत्रता आंदोलन लड़ा जा सकता है
 इसलिए निराला ने लिखा
सुनी राष्ट्रभाषा की जबसे भव्य मनोहर तान
मिटी मोह माया की निद्रा गए रूप पहचान
कवि ने  बाहरी स्वाधीनता और स्त्रियाँ    बाहर और भीतर  जैसे अनेक निबंध लिखे
 इनमें कवि निराला की स्वाधीनता के लिए चिंता प्रकट हुई है
 उनकी स्वतंत्र चेतना का व्यापक चित्रण उनके निबंधों में हुआ है
छायावादी कवियों की स्वाधीन चेतना एक नई दृष्टि का परिचायक है
 विराट कल्पना एवं स्वतंत्र अभिव्यक्ति एक दूसरे से भिन्न नहीं है
 चेतना कभी अधीनता स्वीकार नहीं करती है
 चेतना मुक्त धारा के समान प्रवहमान होती है
 कवि के शब्दों में
आज हो गए ढीले सारे बंधन
मुक्त हो गए प्राण
रुका है सारा करुणा क्रंदन
निराला के लिए स्वाधीनता एक शब्द है जिसके अनेक अर्थ हैं
 उन्होंने कहा भी है
विपुल उल्लासमय विश्व के क्षण क्षण में
भूधर महान और क्षुद्र कण कण में
एक स्वाधीनता का गूँजता है विपुल हर्ष
निराला सांस्कृतिक उन्नयन के लिए अतीतोन्मुख होते हैं
 प्रसाद जी ने इतिहास के भव्य एवं उदात्त अध्यायों के माध्यम से पराजित और निराश भारतीयों के मन में नव आशा का संचार किया था
 निराला ने भी भारतीय सांस्कृतिक उन्नयन के लिए इतिहास के विभिन्न अध्यायों में से मोतियों का चयन किया है
  खंडहर के प्रति    दिल्ली    यमुना के प्रति    महाराज शिवाजी का पत्र         आदि कविताओं के माध्यम से भारतीयों को प्रेरित तथा उद्बुद्ध किया है
 यह अलग बात है कि  महाराज शिवाजी का पत्र  शीर्षक कविता में निराला को गलत समझा गया
 इस बात का निराकरण करते हुए बच्चन सिंह ने कहा है    शिवाजी का कार्य आत्म रक्षार्थ था
 उन्होंने मुसलमानों के सांस्कृतिक प्रहार के विरुद्ध आवाज उठाई है
 यहाँ मुसलमान के प्रति विद्वेष की भावना नहीं है
 औरंगजेब अत्याचारी साम्राज्यवादियों का प्रतीक है
भारतीय इतिहास को महिमामंडित करते हुए निराला ने भारत के प्राचीन गौरव का चित्रण किया है
 अपनी संस्कृति के जीवंत अंशों को पुनरुज्जीवित करने का प्रयास किया है
 यमुना के प्रणय सौंदर्य को उदात्त बनाने के प्रयास में निराला ने कहा है
मुक्त हृदय के सिंहासन पर
किस अतीत के ये सम्राट
दीप रहे जिसके मस्तक पर
रवि शशि तारे विश्व विराट
निराला ने यमुना की विराट कल्पना को निखिल विश्व की जिज्ञासा के रूप में चित्रित किया है
 उनके अनुसार यमुना के वर्तमान की आँख मिचौली अतीत रूपी शैशव के साथ होती है
 विस्मृति के अतल गर्भ से उठकर आने वाली स्मिति यमुना के श्याम कपोलों पर चकित विहार करती है
उठ उठकर अतीत विस्मृति से
किसकी स्मिति यह   किसका प्यार
तेरे श्याम कपोलों में सुला
कर जाती है चकित विहार
निराला केवल संघर्ष और विद्रोह के कवि नहीं  राष्ट्रीय आंदोलन के भी रचयिता हैं
 भारतीय मुक्ति संग्राम के दौरान उनके अपने चिंतन मनन बार बार उज्जीवित हुए हैं
 उन्होंने उस मंथन को कभी कविता में उतारा तो कभी गद्य में
 इसी क्रम में वे महात्मा गांधी से मिलते हैं
 लखनऊ में गांधी जी से मिलकर खुला विवाद करते हैं
 निराला ने केवल उपनिवेशवाद के विरुद्ध कविता लिखकर मौनव्रत साध लेना उचित न समझा था
 उन्होंने अपनी रचनाओं से जनता को प्रत्यक्ष रूप में प्रभावित करने का प्रयास भी किया था
 इस संदर्भ में रामविलास शर्मा का कथन है    भारत सोवियत मैत्री संघ के खुले अधिवेशन  लखनऊ  में जहाँ सहस्र जनों ने श्री जवाहरलाल नेहरू और श्रीमती सरोजिनी नायडू का भाषण सुना  वहाँ निराला ने अपने मेघमंद्र स्वरों में  बादल राग  सुनाया
भारत के इतिहास में सन         के आस पास का समय अत्यंत महत्वपूर्ण रहा है
 सुषुप्तावस्था में रहा भारत का यह जागरण काल था
 राजनेता अपनी दृष्टि से देश को जगाने का प्रयत्न कर रहे थे तो साहित्यकार भी इसके लिए कटिबद्ध थे
 यह जागरण केवल बाह्य न था अंतः जागरण भी था
 जाग्रत हुए बिना  जागरूकता के अभाव में शक्ति की साधना संभव नहीं है
 मुक्ति तो कदापि नहीं मिल सकती
 इसलिए निराला की रचना  जागो फिर एक बार  में सबसे पहले बद्धजीव जगता है
 उसके भीतर का ब्रह्मभाव जाग्रतावस्था में आता है
 फिर वह जाग्रत पुरुष देश को जगाता है
 सुप्त देश उसकी ओजस्वी वाणी से जागरूक हो उठता है
 राष्ट्रीय मुक्ति आंदोलन के साथ साथ सांस्कृतिक नवजागरण का प्रतिनिधित्व करने वाली कविता है  जागो फिर एक बार 
 निराला की मुक्ति चेतना व्यापक तथा बहुआयामी है
 यह न तो इकहरी है और न एकायामी
 मुक्ति चेतना व्यापक मान्यताओं से हो या छंदबद्धता से   मनुष्य  राष्ट्र की कविता की मुक्ति का प्रश्न निराला के लिए एक है  अलग अलग नहीं
निराला की दृष्टि में भारत किसी भौगोलिक सीमा में आबद्ध नहीं
 यह साझी संस्कृति का निदर्शन है
 भारत केवल एक भू भाग नहीं बल्कि विविध सांस्कृतिक विशेषताओं से परिपूर्ण एक राष्ट्र है
 जड़ता  जघन्यता  अहमन्यता आदि का निराला की भारत परिकल्पना में कोई स्थान नहीं है
भारत ही जीवन धन
ज्योतिर्मय परम रमण
सर सरिता वन उपवन
और भी
नहीं कहीं जड़ जघन्य
नहीं कहीं अहम्मन्य
नहीं कहीं स्तन्य वन्य
चिन्मय केवल चिंतन
निराला के जागरण गीत केवल जागरण गीत के लिए नहीं लिखे गए
 इन गीतों में राष्ट्रीय मुक्ति आंदोलन का जीता जागता परिवेश चित्रित है
 ये गीत पूरे काल खंड के सूचक हैं
 इसी समय जनता तिरंगा फहरा रही थी
 राजनीति के क्षेत्र में आत्माहुति की प्रधानता थी
 इसी दौरान भगत सिंह जैसा क्रांतिकारी असेम्बली में बम फेंक रहा था
 प्रसाद जी लिख रहे थे    कौन लेगा भार यह  कौन विचलेगा नहीं
  निराला की कविताओं में परतंत्रता के प्रति आक्रोश और क्रांति के उद्दाम उफान हैं
 युगों की संचित विद्रोह चेतना और सामाजिक  सांस्कृतिक तथा राजनीतिक पराभवजनित क्रांति धारा   वह तोड़ती पत्थर    विधवा  जैसी कविताओं में साकार हुई है
 इस संदर्भ में  भिक्षुक  जैसी कविता भी स्मरणीय है
 निराला ने मेहनतकश मजदूर औरत के हाथों में गुरू हथौड़ा थमा दिया
 मजदूरनी ने बार बार प्रहार किया
 यह यथार्थ का तीव्र प्रहार है
 अपनी सामाजिक  आर्थिक व्यवस्था पर कड़ी चोट है
 पूँजीवादी औपनिवेशिक शक्तियों पर मजदूरनी  करती बार बार प्रहार
दासत्व की पीड़ा  अवहेलित जीवन की व्यथा  शोषण का तीव्र दंश सहते विधवा की अंतर्वेदना प्रकट होती है
ओस कण सा पल्लवों से झर गया
जो अश्रु  भारत का उसी से सर गया
यह सत्य है कि भारतीय विधवा के प्रति कवि की तीव्र संवेदना से भरपूर कविता है  विधवा 
 परंतु प्राक् स्वतंत्र काल में पराधीनता की मार्मिक व्यंजना को भुलाया नहीं जा सकता है
 आशय यह है कि इन कविताओं में परोक्ष रूप से नव जागरण की अंतरानुभूतियाँ अभिव्यक्त हुई हैं
 पुनः निराला की स्वाधीनता संबंधी दृष्टि का परिप्रेक्ष्य व्यापक रहा है जिसकी चर्चा एतद्पूर्व की जा चुकी है
भारत के सांस्कृतिक नवोत्थान एवं राजनैतिक पुनर्जागरण काल में निराला जी ने शक्ति  साहस और आस्था के गीत रचे हैं
 उन्होंने कुंठा  अनास्था और पराजय को कभी महत्व नहीं दिया
 उन्होंने परंपरा का निर्वाह किया परंतु परंपरा के नाम पर कभी भी रूढ़ियों  अंधविश्वासों और जर्जर मान्यताओं का समर्थन नहीं किया
 लीक पर चलना उन्हें कतई पसंद न था
 उन्होंने अपना मार्ग स्वयं निर्मित किया
 उस मार्ग पर ढेरों लोग चले और आज भी चल रहे हैं
धिक जीवन को जो पाता ही आया विरोध
यहाँ भी कवि स्वयं को धिक्कार जरूर रहा है  परंतु न तो वह निराश है और न पराजित  उसकी पीड़ा आम आदमी की पीड़ा बन जाती है
 कवि अपने बहाने  राम के बहाने परतंत्रकाल के मनुष्य  सामान्य मानव के जीवन संघर्ष को रूपायित कर देता है
 वह नीलकंठ बनकर तमाम विष पी जाना चाहता है  सरोज का पिता ही नहीं समाज का हर परतंत्र व्यक्ति उक्त व्यथा को व्यक्त करना चाहता
 उसे पी जाना चाहता है
दुःख ही जीवन की कथा रही
क्या कहूँ आज जो नहीं कही
निराला ने राम की शक्ति पूजा में शक्ति के विरुद्ध शक्ति साधना की है
 कई अर्थों में  सरोज स्मृति  एवं  राम की शक्तिपूजा  एक दूसरे की पूरक रचना है
  सरोज स्मृति  का दुख  राम की शक्तिपूजा  में घनीभूत हुआ है
 तुलसीदास के पर्यवसित सूर्य के घनघोर अंधकार से  राम की शक्तिपूजा  का प्रारंभ होता है
  रवि हुआ अस्त ज्योति के पत्र पर लिखा अमर
 रह गया राम रावण का अपराजेय समर
  निराला की तीनों प्रौढ़तम कृतियों के केंद्र में जीवन संघर्ष है
 यह जीवन संघर्ष बीसवीं शताब्दी के प्रथमार्द्ध के आम आदमी का है
 यही आम आदमी निराला की कविता की शक्ति है
 मानवीय करुणा और सहानुभूति के कवि निराला ने अपनी प्रौढ़तर कृतियों में अपने जीवन संघर्ष के माध्यम से युग सत्य को साकार किया है
 इन रचनाओं में हाहाकार है
 करुण क्रंदन है
 और है गर्जितोर्मि ललकार
 इसलिए कहा भी गया है    निराला युगीन यथार्थ के प्रति अत्यंत सजग थे
 कुछ तो उनके निजी जीवन की पीड़ा ने और कुछ उनकी प्रखर मुक्त प्रतिभा ने उन्हें यथार्थ के विषम एवं निम्नतर पक्षों की ओर भी आकृष्ट किया
 यह आकर्षण कहीं तो करुणा के रूप में व्यक्त हुआ है और कहीं व्यंग्य और उपहास के रूप में
निराला ने आजीवन प्रतिकूल परिस्थितियों से संघर्ष किया
 विरोधों का सामना किया
 अर्थाभाव से वे जूझते रहे
 बनी बनाई लकीर पर चलनेवाले फकीरों पर जम कर बरसे
 अभावों की हृदय विदारक व्यथा झेलते रहे
 परंतु अपनी सारस्वत साधना से विरत न हुए
 उसमें तल्लीन रहे
 स्थितप्रज्ञ बने रहे
 समाज भले ही उनकी उपेक्षा करे परंतु एक स्वस्थ एवं सुसंस्कृत समाज निर्माण के लिए उन्होंने कभी व्यंग्य का सहारा लिया तो कभी गहरी मानवीय संवेदना का
 प्रतिकूल परिस्थितियों ने उन्हें जरूर पल भर के लिए हिला दिया था परंतु उन्होंने उन विपरीत परिस्थितियों के सामने घुटने टेकना स्वीकार न किया
 भीरुता और कापुरुषता से कोसों दूर खड़े होकर उन्होंने पौरुष काव्य लिखा
 खेल खेल में छोटा बच्चा हार जाता है  पर हार स्वीकार नहीं करता
 फिर खेलता है  दुगने उत्साह के साथ
 उसमें जिद आ जाती है और वह जिद्दी स्वभाव अपनाते हुए बार बार विजय के लिए खेलता है
 ऐसा ही मनोभाव है कवि निराला का
 उनकी रचनाएँ हमें हिम्मत बँधाती हैं भयंकर हाहाकार और तूफान को ललकार देने के लिए
 युद्ध प्रांगण में शतसिंह के शौर्य के साथ संघर्षरत होने के लिए
 कवि के शब्दों में
सिंहों की माद में आया है आज स्यार
फिर  शब्द पर गौर करें
 भारतीय पहले भी जाग चुके थे तमाम विपरीत परिस्थितियों में
 एतद्पूर्व वे अपना पराक्रम दिखा चुके हैं
 अब उसकी पुनरावृत्ति करनी है
 ऐक्यबद्धता  संबद्धता की पुनः आवश्यकता है
निराला की  सरोज स्मृति  और  राम की शक्ति पूजा  एक ही समय में लिखी गई हैं
 पहली कविता का रचनाकाल      है तो दूसरे का     
 हिंदी का श्रेष्ठतम शोक गीत  एलेजी  है  सरोज स्मृति 
 पुत्री सरोज के असामयिक निधन पर लिखी गई यह कविता एक ओर कवि का व्यक्तिगत जीवन और यथार्थ के चित्र अंकित करती है तो दूसरी ओर अपने युग की त्रासदी की गाथा प्रस्तुत करती है
 कवि जीवन के कठोर अनुभव हैं तो प्रिया एवं पुत्री की स्मृतियों के चित्र भी चित्रित हैं
 एक ओर संपादकों पर व्यंग्य वाणी प्रहार हुई है तो दूसरी ओर रूढ़िभंजक निराला की वैज्ञानिक सूझबूझ भरी प्रगतिशीलता
 एक ओर कान्यकुब्ज कुल कुलांगारों पर विनोद व्यंग्य है तो दूसरी ओर गीता का अनासक्ति योग
 कवि जीवन की व्यर्थता  हताशा का अनुभव ही नहीं तत्कालीन मध्यवर्गीय भारतीय पिता की अपारगता एवं विफलता भी प्रतिध्वनित है
धन्ये  मैं पिता निरर्थक था
कुछ भी तेरे हित न कर सका
जाना तो अर्थागमोपाय
पर रहा सदा संकुचित काय
लखकर अनर्थ आर्थिक पथ पर
हारता रहा मैं स्वार्थ समर
यहाँ एक मध्यवर्गीय निर्धन पिता के अंतर्मन की समूची वेदना अभिव्यक्त हुई है
  अर्थागमोपाय  तो मालूम है लेकिन विवेक वैसा करने में बाधा पहुँचाता है
 अर्थ ही अनर्थ का मूल था
 पूँजी का प्रभाव धीरे धीरे बढ़ रहा था
 पर निराला ने उससे अपने आपको अछूता रखा
 फलतः वे स्वार्थ समर में निरंतर पराजित हुए
 यह पराजय मानवता  मानवीय संवेदना एवं विवेक बोध की विजय का उद्घोष है
 क्योंकि आत्म सम्मानी निराला ने सदा अपनी अड़िगता और तेजस्विता का परिचय दिया है
 उन्होंने अपने स्वत्व एवं स्वाभिमान को कभी भी विस्मृत नहीं किया
  सरोजस्मृति  में निराला ने जरूर अपनी  दीनता  दिखाई है
 यह दीनता पुत्री के सामने है
 वात्सल्य प्रेम से उत्पन्न है
 संपादक के  गुणों  का बखान करते समय  मुक्तछंद की रचनाएँ लौटा दी जाने की बेला में वे क्षुब्ध हो उठते हैं
  पास की नोचता हुआ घास  और उसे इधर उधर फेंककर उनकी अज्ञानता पर आहुति देकर वे हारते थकते नहीं  बल्कि संपादक की समझ पर तीव्र प्रहार कर रहे होते हैं
निराला का व्यक्तित्व क्रांतिकारी था
 यह क्रांति केवल साहित्य के क्षेत्र में नहीं थी
 साहित्य और जीवन दोनों क्षेत्रों में उनकी क्रांतिकारिता मौजूद थी
 कविताओं में ही नहीं अपने वैयक्तिक जीवन में भी उन्होंने भाग्य को ठुकराया  कर्म को प्राधान्य दिया
 ज्योतिष की भविष्यवाणियों को भ्रामक सिद्ध किया
 जन्मकुंडली फड़वा दी
 पुत्री के विवाह में स्वयं मंत्रोच्चारण किया
 माँ की कुल शिक्षा स्वयं उन्होंने दी
 कण्व ऋषि की भूमिका निभाई
 सरोज शकुंतला तो थी परंतु  वह शकुंतला  पर पाठ अन्य यह  अन्य कला
पूरे हिंदी काव्य जगत में पुत्र स्नेह पर तमाम कविताएँ हैं पर पुत्री स्नेह पर
 सुभद्राकुमारी ने  मेरा बचपन  कविता लिखी है पर उसका स्वर कुछ और है
 कवि ने यहाँ भी अपना अनूठापन दिखाया है
 दुःख की अनुभूति को गहनता के साथ हृदबोध करानेवाली कविता है  सरोज स्मृति
  दुःख की तीव्रता तथा उसके संसार से परिचित कराने वाली यह कविता बहुआयामी बन जाती है
 मलयज के शब्दों में    सरोज स्मृति दुःख को लेकर उड़ने या उसमें खोने के लिए नहीं  बल्कि दुःख को याद करने  उससे भीतर ही भीतर मर्माहत होने और बीच बीच में बाहर कभी व्यंग्य विद्रूप में तो कभी आत्म धिक्कार में चीख पड़ने के लिए है
 यह चीख छायावादी दुख की स्वनिर्भर दुनिया से बाहर आने की चीख है
   कवि का स्वानुभूत दुःख सामान्य व्यक्ति के दुःख का अहसास कराता है
 कवि कर्म के दुस्तर मार्ग से परिचित कराता है
 पिता के दुःख कष्ट खासकर असामर्थ्य पिता की दुःख यंत्रणा का परिचायक बन जाता है
  सरोज स्मृति  वैयक्तिकता से भरपूर होकर भी निर्वैयक्तिक बन जाती है  ठोस यथार्थ पर रची गई उक्त कविता में आदर्श यथार्थ  हास्य रोदन  सुख दुःख  उतार चढ़ाव  किशोर यौवन आदि जाने कितनी विपरीत स्थितियों का सामंजस्य विद्यमान है
 इसमें चुनौती हैं तो आर्तनाद भी और है पिता की प्रबल चीख
 पिता के लिए पुत्री ही नहीं कवि के लिए रचना या उससे भी बढ़कर कुछ और थी सरोज
 इसलिए  सरोज स्मृति  कवि निराला के हृदय की गहराई से उत्पन्न कविता है
 इसमें कवि के वैयक्तिक जीवन के साथ साथ उसके परिवेश की सहज अभिव्यक्ति है
 उक्त कविता के अंतिम पद में कवि ने अपने दृढ़ संकल्प को रूपायित किया है
 आशा एवं विश्वास से भरा कवि मन कहता है
कन्ये  गत कर्मों का अर्पण
कर  करता मैं तेरा तर्पण
अंतिम पंक्तियाँ हैं  सरोज स्मृति  की
 अपने अभावग्रस्त जीवन के पथ पर किए गए सभी कार्य भले ही उसी प्रकार नष्ट हो जाएँ जैसे कि शरद ऋतु में तुषारपात से पुष्पों का समूचा सौंदर्य नष्ट हो जाता है
 पर कवि कर्म से विरत होना निराला को स्वीकार नहीं
 वे इसमें अविचलित रहना चाहते हैं
 ऐसी अपराजेय शक्ति बहुत कम कवियों की होगी
 अपराजेय शक्तिसंपन्न व्यक्ति का स्वर निराशा का नहीं होता है
 भले ही अपनी पुस्तक  निराला  में रामविलास शर्मा ने  सरोज स्मृति  की अंतिम पंक्तियों के आधार पर कहा है    सरोज स्मृति  का अंत  राम की शक्ति पूजा  के आशावाद से नहीं होता
 निराला मस्तक झुकाकर अपने कर्म पर वज्रपात सहने के लिए तत्पर होते हैं
 यथार्थ जीवन की यह एक नई और कटु अनुभूति थी जो निराला हिंदी को दे रहे थे
सरोज स्मृति  अपराजेयता के साथ समाप्त होती है तो  राम की शक्तिपूजा  उस अपराजेय शक्ति के साथ प्रारंभ होती है
  राम की शक्तिपूजा  में अस्तगामी सूर्य का चित्रण प्रारंभिक पंक्ति में हुआ है
 परंतु यहाँ प्रसाद जी का  अरुण करुण बिंब  नहीं है
 घटाटोप अंधकार का साम्राज्य व्याप्त होने ही वाला है
 दिनभर युद्ध चलता रहा
 यह युद्ध मिथकीय पात्र राम रावण का ही नहीं है
 युद्ध है आधुनिक सामान्य मानव का और स्वयं कवि का भी
 सत्य असत्य  न्याय अन्याय के बीच का भी युद्ध है
 इसलिए  राम की शक्तिपूजा  एक बहुआयामी कविता है
 यह प्रतीकात्मक है
 औपनिवशिक शक्ति को चुनौती देने वाली कविता है
 यह मुक्ति संग्राम की कविता है
 समय के आरपार की कविता है
मैथिलीशरण ने पौराणिक चरित्रों को आधुनिक रूप में प्रस्तुत करने का कठिन काम अत्यंत सफलता के साथ संपन्न किया था
 निराला की  राम की शक्तिपूजा  में भी राम रावणादि चरित्रों का आधुनिक संदर्भ में प्रस्तुतीकरण है
 यहाँ राम न तो  दसरथ सुत  हैं और न ही कोई दिव्य सत्ता या ईश्वर
 राम अत्यंत निरुपाय  संशयग्रस्त एवं निराश हैं
 निराशा एवं हताशा की स्थिति में उनकी आँखों से अश्रुदल भी गिरते हैं
 संभवतः इसलिए रामविलास शर्मा से लेकर डॉ
 नामवर सिंह जैसे आलोचकों ने आलोच्य कविता को आधुनिक मध्यवर्गीय जीवन के यथार्थ से जोड़ा है
 आधुनिक मध्यवर्गीय व्यक्ति हताश  उदास होने के पश्चात टूटकर बिखर जाता है परंतु संभावना यह भी बनी रहती है कि वह फिर से उत्साह से भरकर लक्ष्य की प्राप्ति के लिए प्रयासरत हो
  राम की शक्तिपूजा  में कवि ने इस स्थिति का चित्रण किया है
 तमाम प्रतिकूल परिस्थितियों में भी जिजीविषा बनी रहती हे
 प्रयास लगा रहता है
 संभावना का द्वार मुक्त रहता है
युद्ध की पृष्ठभूमि में रचित  राम की शक्तिपूजा  एक कालजयी रचना है
 इस युद्ध में विजय की प्राप्ति के उद्देश्य से शक्ति की पूजा होती है
 इस युद्ध के भी कई आयाम हैं
 रचनाकाल को ध्यान में रखा जाए तो प्रथम विश्वयुद्ध की परिसमाप्ति हो चुकी थी
 दूसरे विश्वयुद्ध की तैयारी हो रही थी
 कवि निराला ने राम रावण का युद्ध प्रस्तुत किया है पर जैसे कि बताया जा चुका है नीति अनीति  न्याय अन्याय  सदाचार अत्याचार का भी यह युद्ध है
 इस युद्ध का एक और संदर्भ है कवि के अंतर्मन एवं बाह्यमन का  प्रतिकूल परिस्थितियों से लड़ने जूझनेवाले आधुनिक मध्यवर्गीय व्यक्ति का
 व्यक्ति का अंतर्मन अपने अहंकार से भी लड़ता है
 इसलिए  शक्ति की करो मौलिक कल्पना  को इतना महत्व दिया गया है
 शक्ति आयातित नहीं होती
 वह हमारे भीतर होती है
 उसे पहचानने की आवश्यकता है
राम को अपनी विजय की आशंका हो रही है
 उनकी आशंका के मूल में शक्ति है जो अन्याय और अत्याचार में लिप्त रावण का साथ दे रही है    अन्याय जिधर हैं उधर शक्ति
  राम के आश्चर्य से पूरा युग साकार हो उठा है
 बीसवीं शताब्दी के चौथे दशक में तो क्या आज भी माफिया डॉनों से लेकर भ्रष्ट राजनेताओं का साथ शक्ति दे रही हैं
 वे ही तमाम शक्तियों को अपनी मुट्ठी में दबाए रखे हैं
 निरपराध को दोषी करार दिया जाता है
 अपराधी सीना ताने खड़ा रहता है
 युगीन विडंबना का ऐसा चित्रण अन्यत्र दुर्लभ है
 अन्याय के साथ शक्ति रहती हे और न्याय का साथ शक्ति नहीं देती
 अन्याय का मार्ग सुगम होता है
 न्याय का मार्ग दुर्गम
 मार्ग भले ही दुस्तर हो उसे चुनना है
 शक्ति का अर्जन करना है
 सीता का उद्धार करना है
 अर्थात् पराधीनता की बेड़ी से मुक्ति प्रदान करना है
 मुक्ति के लिए शक्ति की जरूरत है
 शक्ति के बिना मुक्ति असंभव है
 मन की प्रबल इच्छा शक्ति की साधना करनी है
 यह शक्ति आत्मानुभूति  अद्वितीय एवं लोकमंगलकारी है
 इसलिए निर्मला जैन ने कहा है    राम की शक्तिपूजा निराला की काव्य शक्ति का प्रमाण भी है और हिंदी के शक्ति काव्य का प्रतिमान भी
राम की शक्ति पूजा  में एक बिंब बार बार रूपायित हुआ है और यह है अंधकार का
 कविता के प्रारंभ में  रवि हुआ अस्त    है अमानिशा  उगलता गगन घन अंधकार    नैशांधकार   ऐसे क्षण अंधकार घन में  आदि का चक्र  निशि हुई विगत  के साथ पूर्ण होता है
 चतुर्दिक अंधकार का साम्राज्य व्याप्त है
 निराला कतई अंधकार के कवि न समझे जायें
 रवि अस्त तो हो गया परंतु ज्योति के पत्र पर राम रावण ने अपराजेय युद्ध अंकित हो गया
 अमावस्या की रात में आकाश मानो अंधकार उगल रहा है
 इस अंधकार को अगाध समुद्र का अप्रतिहत गर्जन और भी सघन बना रहा है
  रावण महिमा श्यामा विभावरी अंधकार  तो है  परंतु आशा का केंद्र है  एक जलती मशाल  राम की शक्ति साधना में घना अंधकार व्याप्त है
 परंतु अंधकार तो कवि का साध्य नहीं है
 साध्य है प्रकाश
 इसलिए राम जब शक्ति की आराधना के लिए बैठते हैं तो कवि कहता है    निशि हुई विगत  नभ के ललाट पर प्रथम किरण फूटी
  पूरी कविता में अंधकार और प्रकाश है
 युद्धभूमि से लौटते राम का चित्रण इस बात का साक्ष्य है
उतरा ज्यों दुर्गम पर्वत पर नैशांधकार
चमकती दूर ताराऐं ज्यों हों कहीं पार
सघन अंधकार में प्रकाश की एक चमक आशा एवं विश्वास का भाव भर देती है
 निराशा के अंधकार में डूबे हुए मन के किसी कोने में आशा का एक कण नवोत्साह भर सकता है
 कवि ने अंधकार के माध्यम से यथार्थ का चित्रण किया है
 तत्कालीन युग में परिव्याप्त अंधकार से समस्त सहृदय पीड़ित थे
 अंधकार मन के भीतर भी था और बाहर भी
 परंतु अंधकार का विनाश हो तमिश्रा का पराभव हो और प्रकाश से सारा विश्व जगमगा उठे   यह निराला की जीवन दृष्टि है
 कराहती मानवता नवीन रूप से प्रतिष्ठित हो
 सत्य की विजय हो
 जनता शक्ति संपन्न हो
 शक्ति  अधिकारी अत्याचारियों के हाथ से सामान्य जन के लिए हस्तांतरित हो
 राम की तरह आम आदमी इसे मूलमंत्र माने
वह एक और मन रहा राम का जो न थका
जो नहीं जानता दैन्य  नहीं जानता विनय
कवि का जीवन संघर्ष पूरी कविता में बिंबित है राम के संघर्ष के बहाने
 परंतु यह संघर्ष केवल कवि का बनकर नहीं रह जाता
 तत्कालीन मध्यवर्गीय व्यक्ति का भी बन जाता है
 जीवन संघर्ष ही सत्य का रूप धारण कर लेता है
 इसलिए  राम की शक्तिपूजा  हिंदी की एक कालजयी कविता है
पुत्री प्रेम पर विरचित कविता  सरोज स्मृति  है तो पत्नी प्रेम पर आधारित कविता  राम की शक्तिपूजा  है
 पत्नी की मुक्ति हेतु शक्ति को अपना एक  नीलकमल  अर्पित करके पुरश्चरण को पूर्ण करना उत्सर्ग भाव का परिचायक है
 प्राक स्वतंत्रता काल में ऐसे उत्सर्ग भाव की उत्कटता की आवश्यक थी
दो नीलकमल हैं शेष अभी  यह पुरश्चरण
पूरा करता हूँ देकर मातः एक नयन
निराला  कोरा आशावाद  में जीवित रहना नहीं जानते
 आशा को क्रियान्वित करने के लिए कठोर संघर्ष करते हैं
 औरों को भी उस संघर्ष के लिए प्रेरित करते हैं
 रामविलास शर्मा ने कहा है    हिंदी के साहित्य को एक नई दिशा की ओर गति देना ऐतिहासिक आवश्यकता थी
 एक युग की भूमि पार करके निराला उसकी सीमा तक पहुँच गए थे  अब दूसरे युग की भूमि पर कदम उठाना जरूरी था
 निराला ने यह कदम उठाया
निराला की कविता  कुकुरमुत्ता       में लिखी गई और इसका प्रथम प्रकाशन      में हुआ
     पंक्तियों की इस लंबी कविता में निराला के शाणित व्यंग्य हैं
 भाषा का निर्बंध प्रवाह है
 काव्य  प्रतिमान की दृष्टि से अप्रतिम है
 स्वयं निराला के शब्दों में  मैं इसे अपनी  तुलसीदास  की कोटि की रचना मानता हूँ
  परंतु सदा की भाँति निराला की इस कविता को भी विरोधों का सामना करना पड़ा
 लंबी अवधि तक यह कविता एक अबूझ पहेली बनकर रह गई
 निराला के मर्मज्ञ पाठक रामविलास जी भी इसके काव्योपम गुणों से अप्रसन्न थे
 इस कविता को किसी ने जटिल कहा तो किसी ने इसे अनर्गल प्रलाप करार दिया
कुकुरमुत्ता  की पृष्ठभूमि में कहा यह जाता है कि निराला पर श्री पुरुषोत्तम दास टंडन का एक सौ रुपए चार आने का ऋण था
 निराला ने ऋण मुक्त होना चाहा और हिंदी साहित्य सम्मेलन  प्रयाग से  कुकुरमुत्ता  का प्रकाशन करवाना चाहा
 परंतु टंडनजी ने कोई उत्साह न दिखाया
 संभवतः उन्हें कविता पसंद न आई
  जुही की कली  की फिर से स्थिति सामने आ गई
  काव्य अभिजात्य से मुक्ति  के प्रयास को तथा हिंदी कविता को नई दिशा प्रदान करनेवाली कविता को निराला के समकालीन समझने में चूक रहे थे
 निराला ने साहित्य के क्षेत्र में सदा युग प्रवर्तन किया है
 छायावाद हो या प्रगतिवाद कवि निराला सदा अग्रगण्य रहे
 नंदकिशोर नवल ने कहा है    कुकुरमुत्ता  निराला की महत्वपूर्ण उपलब्धि इस कारण है कि इस कविता में जैसे उन्होंने अपने सर्जनात्मक लक्ष्य को पा लिया है और उनके सामने जो सर्जनात्मक चुनौती थी  उसका सफलतापूर्वक मुकाबला किया है
कुकुरमुत्ता  शीर्षक कविता दो भागों में विभक्त है
 पहले भाग में कुकुरमुत्ता का स्वगत भाषण है
 नवाब के बाग में माली तथा अन्य नौकर चाकर द्वारा फूल उगाने का वर्णन है
 दूसरी ओर गंदी और नम जगह पर कुकुरमुत्ता स्वयं उग आता है
 कुकुरमुत्ता मेहनतकश लोगों का प्रतिनिधि बनकर उभरता है
 सर्वहारा वर्ग  श्रमिक  मजदूर ही सही अर्थ में पृथ्वी पर मौजूद तमाम चीजों के स्वामी हैं
 गुलाब परजीवी है
 दूसरों के सहारे के बिना खिल नहीं सकता
 वह शोषक भी है
 दूसरों का शोषण करते हुए खिलता रहता है
 कुकुरमुत्ता उपयोगी है
 गुलाब केवल अमीरों का मन बहला सकता है
 गुलाब शोषक एवं पूँजीपति वर्ग का प्रतीक बनकर उभरा है
 प्रकाशचंद्र गुप्त  बच्चन सिंह  रणजीत आदि ने इस विचार को पुष्ट किया है
 कुकुरमुत्ता की गुलाब के प्रति ललकार है
अबे  सुन बे  गुलाब
भूल मत जो पाई  खुशबू  रंगोआब
खून चूसा खाद का तूने अशिष्ट
डाल पर इतराता है कैपिटलिस्ट
बहुतों को तूने बनाया है गुलाम
माली कर रखा  खिलाया जाड़ा घाम
उपर्युक्त उद्धृतांश का प्रथम शब्द है  अबे 
  अबे    बे  की भाषा यूँ ही नहीं निकलती
 तीव्र आक्रोश के क्षण उत्पन्न होती है
 लंबे संघर्ष से तथा यथार्थ के कठोर प्रहार सहन करने के पश्चात यह भाषा उत्पन्न होती है
 कुकुरमुत्ता के बहाने मानो निराला पूँजीपतियों की पोल खोल कर रहे हैं
निराला की  शक्तिपूजा  के बाद भी साहित्य जगत में उपेक्षा होती रही
 विरोध तो उनकी परछाईं बनकर सदा रहा
 कहीं वे अस्वीकृत हुए तो कहीं अपमानित
 निराला अपने स्वभावानुसार उस व्यर्थताबोध की परिधि के बाहर आए
 प्रताड़ित जीवन को चुनौती मानते हुए कुकुरमुत्ता के बहाने कहते हैं
देख मुझको मैं बढ़ा
डेढ़ बालिश्त और ऊँचे चढ़ा
और अपने से उगा मैं
बिना दाने का चुगा मैं
कलम मेरा नहीं लगता
मेरा जीवन आप जगता
इस संदर्भ में नामवर सिंह ने कहा है    कुकुरमुत्ता  कविता अपनी अंतःप्रक्रिया में मार्क्सवाद की पक्षधरता या साम्राज्यवाद के विरोध में लिखी गई कविता नहीं है
 यह उस निराला की कविता है जिस निराला पर सन    में कलावादी और मार्क्सवादी दोनों प्रहार कर रहे थे
 अंग्रेजी कविता और कवियों की नकल पर हिंदी में भी आधुनिक और आधुनिकताबोध के नाम पर कलमें लगाई जा रही थीं
  कुकुरमुत्ता  इन कलमों पर व्यंग्य करता है और अपनी मौलिकता और स्वतः पैदा होने की अहमन्यता को घोषित करता है
कुकुरमुत्ता  के व्यंग्य को लेकर आलोचना जगत में पारस्परिक विरोधी विचार हैं  वास्तव में आलोचकों में निहित मतभेद केवल  कुकुरमुत्ता  को लेकर ही नहीं निराला के समूचे रचना संसार के संबंध में मतवैविध्य है
 यह इसलिए कि निराला बहुआयामी कवि हैं
 उनकी रचनाधर्मिता के विविध आयाम हैं
 आलोचक किसी एक आयाम को उठा लेते हैं और अपनी स्थापना को प्रतिष्ठित करने का प्रयास करते हैं
 परंतु होना यह चाहिए कि निराला का अध्ययन संपूर्णता में हो तथा उनके रचना संघर्ष और जीवन संघर्ष की अभेदता को पाठकों के सामने उपस्थित किया जाए
 कवि की युगीन पीड़ा को उज्जीवित करने का प्रयास होना चाहिए
 कवि की रचना प्रक्रिया की सही समझ विकसित की जाए
ये
पे
 चेलिशेव से लेकर विनोद तिवारी तक ने यह स्वीकार किया है कि निराला ने अपनी रचनाओं में  जीवन में भी  तमाम संकीर्णताओं पर वज्र प्रहार किया है
 उन्होंने  निश्छल और पवित्र मानवीयता   श्रमजीवी एवं मेहनतकशों की गरिमा एवं प्रतिष्ठा को बचाए रखने का अनथक प्रयास किया है
 चेलिशेव ने कहा भी है    सारी हिंदी कविता में संभवतः मेहनतकशों के जीवन का  उनके दुख दर्दों और क्षणिक खुशियों का इतना सच्चा चित्रण ढूँढ़ पाना कठिन है
 जितना निराला की इस यथार्थवादी कविता में मिलता है  अभावों  दुख दर्दों और भूख से मरने के स्थायी भय के लिए जात पांत  धर्म और नस्ल के पूर्वाग्रह कोई अस्तित्व नहीं रखते
निराला युगप्रवर्तक कवि हैं
 उनकी रचनाओं में न केवल उनका युग बल्कि आज का एवं आनेवाला युग भी बिंबायित है
 उन्होंने अपनी रचनाओं के माध्यम से अतीत  वर्तमान एवं भविष्य की मूकता को वाणी प्रदान की
 कवि ने आम आदमी को चेतनाद्दीप्त करने का प्रयास किया
 अंधकार के साम्राज्य से निजात पाने के लिए रश्मि की खोज की
 निराला के शब्दों में
पत्रोत्कंठित जीवन का विष बुझा हुआ है
आज्ञा का प्रदीप जलता है हृदय कुंज में
अंधकार पथ एक रश्मि से सुझा हुआ है
दिङ्निर्णय ध्रुव से जैसे नक्षत्र पुंज में
सिंह दूधनाथ  निराला   आत्महंता आस्था  पृ
समकालीन हिंदी कविता और निराला  पक्षधर वार्ता  वर्ष     अंक       पृ
शर्मा रामविलास  राग विराग  पृ
सिंह बच्चन  क्रांतिकारी कवि निराला  पृ
शर्मा डॉ
रामविलास  निराला        पृ
ए
 अरविंदाक्षन  निराला   एक पुनर्मूल्यांकन  पृ
डॉ
 नगेंद्र  हिंदी साहित्य का इतिहास  पृ
मलयज  कविता और कवि  निराला कवि छवि  पृ
शर्मा रामविलास  निराला  पृ
डॉ
 ए
 अरविंदाक्षन   निराला एक पुनर्मूल्यांकन  पृ
संपादक   नंदकिशोर नवल  निराला   कवि छवि  पृ
      प्रकाशन संस्थान  नई दिल्ली
सिंह नामवर  हिंदुस्तानी एकेडेमी  इलाहाबाद की शोध पत्रिका   हिंदुस्तानी  अंक    अप्रैल  जून      में  निराला  नई अर्थवत्ता की तलाश  शीर्षक लेख
चेलिशेव ये
पे
   सूर्यकांत त्रिपाठी  निराला  पृ
वर्तमान की समाज स्थितियों से वार्तालाप करती हुई रचना ही समकालीनता की कसौटी पर खरी उतरती है
 पूँजीवाद के विकास ने मानव जीवन को जटिलतम बना दिया है
 रघुवीर सहाय एक ऐसे प्रतिबद्ध रचनाकार हैं जिन्होंने अपनी लेखनी से साठोत्तरी दौर में फैले मोहभंग को वाणी दी  नैतिक अवमूल्यों से ग्रसित समाज का दिशानिर्देश किया  सांप्रदायिकता एवं आतंकवादी दहशत में जी रहे सहस्रों रामदासों का नग्न यथार्थ प्रस्तुत किया
 रघुवीर सहाय का कविमन समय सापेक्षता के प्रति कृत संकल्पित है
  सीढ़ियों पर धूप में         में वे लिखते हैं
रचना के लिए किसी न किसी रूप में वर्तमान से पलायन आवश्यक है
 कोई कोई ही इस पलायन को सुरुचिपूर्ण निभा पाते हैं अधिकतर लोग अतीत के गौरव में लौट जाने की भद्दी गलती कर बैठते हैं और यह भूल जाते हैं कि वर्तमान से मुक्त होने का प्रयोजन कालातीत होना है  मृत जीवन का भूत बनना नहीं
रघुवीर सहाय अपने  विजन  द्वारा समाज के रेशे रेशे का एक्सरे करते नजर आते हैं
 आजादी के बाद भारतीयों ने जिस खोखली लोकतांत्रिक व्यवस्था का साक्षात्कार किया था  रघुवीर सहाय वृहत्तर यथार्थ संदर्भों में उसे उद्घाटित करते हैं
  आत्महत्या के विरुद्ध  की साक्ष्य पंक्तियाँ द्रष्टव्य हैं
राजधानी से कोई कस्बा दोपहर बाद छटपटाता है
एक फटा कोट एक हिलती चौकी एक लालटेन
दोनों बाप मिस्तरी  और बीस बरस का नरेन
दोनों पहले से जानते हैं पेंच की मरी चुई चूड़ियाँ
नेहरू युग के औजारों को मुसद्दी लाल की सबसे बड़ी देन
अस्पताल में मरीज छोड़कर आ नहीं सकता तीमारदार
दूसरे दिन कौन बताएगा कि वह कहाँ गया
लोकतंत्र की आड़ में राजनीतिज्ञों की कूटनीति और स्वार्थपरता ने राजनीतिक भ्रष्टाचार के प्रति साहित्यकारों को उत्प्रेरित किया
 साठोत्तरी कविता में राजनीति एक अस्तित्व के रूप में उभर कर आती है
 राजनीति को लक्ष्य करते हुए अशोक वाजपेयी का मंतव्य है  राजनीति से अछूता काव्य संसार कलात्मक ढंग से सार्थक हो सकता है  स्वायत्त भी  पर मानवीय ढंग से समृद्ध और तात्कालिक नहीं
  स्वयं रघुवीर सहाय का राजनैतिक दृष्टिकोण है    लेखक के लिए राजनीति से अलग रहना हर हालत में बेमानी और बेईमानी है
 परंतु राजनीतिक पार्टी का गुलाम हो जाना सिर्फ उसी हालत में बेईमानी है जब आप यह हरकत समाज के नाम पर कर रहे हों
रघुवीर सहाय के काव्य में तत्कालीन एवं समकालीन राजनीतिक व्यवस्था का परिदृश्य अपने संपूर्ण परिवेश के साथ उद्घाटित होता है
 न केवल राजनीतिक विद्रूपताओं का बल्कि संसद की गतिविधियों का बेबाक वर्णन उन्होंने किया है
टूटते टूटते
जिस जगह आकर विश्वास हो जाएगा कि
बीस साल
धोखा दिया गया
वहीं मुझे फिर कहा जाएगा विश्वास करने को
पूछेगा संसद में भोला भाला मंत्री
मामला बताओ हम कार्रवाई करेंगे
हाय हाय करता हुआ हाँ हाँ करता हुआ
 हें हें करता हुआ
दल का दल
पाप छिपा रखने के लिए एकजुट होगा
जितना बड़ा दल होगा उतना ही खाएगा देश को
कवि की जनपक्षधरता उन्हें आंदोलित करती है कि वे शासन तंत्र में फैले अव्यवस्था को समाज के आईने में प्रतिबिंबित करें
  आत्महत्या के विरुद्ध  नामक काव्य संग्रह में तो उन्होंने पूरे शासन तंत्र की बखिया उधेड़ दी है
 संसद  लोकतंत्र  जनता  मतदान  लाठीचार्ज  अश्रुगैस  कर्फ्यू इत्यादि का संबंध अमन और शांति से नहीं अपितु जनता के अधिकारों के हनन से है
कितना अकेला हूँ मैं इस समाज में
जहाँ सदा मरता है एक और मतदाता
नेता क्षमा करें  शीर्षक कविता में कवि अपनी सर्जनात्मकता का परिचय देते हुए राजनेताओं के भ्रष्ट चरित्र  कपटाचार  ढोंग  चाटूकारिता का पर्दाफाश करते हुए वर्तमान यथार्थ की जटिलता को दिव्यवाणी दी है
 आलोच्य रचना में प्रचलित राजनीतिज्ञों का खोखलापन अपनी तमाम विसंगतियों के साथ प्रकट होता है
सिहांसन ऊँचा है  सभाध्यक्ष छोटा है
अगणित पिताओं के
एक परिवार के
मुँह बाए बैठे हैं लड़के सरकार के
लूले काने बहरे विविध प्रकार के
फिर मेरी मृत्यु से डर कर चिंचिया कर
कहती है
अशिव है अशोभन है मिथ्या है
नेहरू युग के खोखलेपन  तत्कालीन देश की आर्थिक दुर्दशा  जनसाधारण की असुरक्षा से पीड़ित आत्मचेता कवि कह उठता है
फिर कुछ लोग उठे बोले कि आइए तोड़ें पुरानी   फिलहाल मूर्तियाँ
साथ न दो हाथ ही दो सिर्फ उठा
झोले में बंद कर एक नई मूर्ति मुझे दे गए
बढ़ते समय के साथ ही औद्योगीकरण एवं पूँजीवाद भी अपनी संकीर्ण परिधि का त्याग कर नूतन विस्तृत परिप्रेक्ष्य में उद्घाटित होने लगे
 औद्योगिक क्रांति ने न केवल उद्योग धंधों को बल्कि मानवीय संवेदनाओं का भी औद्योगीकरण कर दिया है
 औद्योगिक व्यवस्था ने मनुष्य मात्र का मशीनीकरण कर दिया है  जो पूँजीपतियों के हाथ की कठपुतली मात्र है  जो जीवित और मृत में भेद नहीं समझती
 पूँजीवाद ने मानवीय अनुभूतियों की हत्या कर  हत्या की संस्कृति को पनपने के लिए विस्तृत भावभूमि प्रदान की है
 जीवित व्यक्ति की मृत आत्मा को देखकर रघुवीर सहाय का कवि मन कराह उठता है
   हत्या की संस्कृति  शीर्षक कविता में कवि का कथन है
हत्या की संस्कृति में प्रेम नहीं होता है
नैतिक आग्रह नहीं
प्रश्न नहीं पूछती है रखैल
सब कुछ दे देती है बिना कुछ लिए हुए
पतिव्रता की तरह
पूँजीवाद के विकास ने जहाँ विशिष्ट को और विशिष्ट और न्यून को और अधिक न्यून बनाया है वहाँ कवि की असाधारण दृष्टि न्यून को विशिष्ट बनाती है
 जीवन जगत् में अत्यंत सामान्य एवं महत्वहीन लगने वाली विषय वस्तु में जीवन की संपूर्णता तलाश करना कवि की विशिष्टता है
 इस दृष्टि से  सीढ़ियों पर धूप में  संग्रह की  बोरे    आओ नहाएँ    जभी पानी बरसता है    रूमाल  तथा  पानी  शीर्षक कविताएँ महत्वपूर्ण हैं
  पानी  शीर्षक कविता की कुछ पंक्तियाँ अवलोकनीय है
पानी का स्वरूप ही शीतल है
बाग में नल से फूटती उजली विपुल धार
कल कल करता हुआ दूर दूर तक जल
हरेरी में सीझता है   मिट्टी में रसता है
देखने से ताप हरता है मन का दुख विनसता है
पानी  जैसी सहज सामान्य सी वस्तु में जीवन की संपूर्णता के दर्शन करना कवि की उदात्त सौंदर्यदृष्टि का परिचायक है
  हरेरी में सीझता    मिट्टी में रसता  एवं  देखने से मन का दुख विनसता  इस पानी की कवि ने प्रतीकात्मक व्यंजना प्रस्तुत की है
 यहाँ पानी मानव चरित्र का प्रतीक है जिसका स्वभाव चिरकाल से ही शीतल है मिट्टी में रखने वाला अर्थात जीवन सींचने वाला है
उपभोक्तावादी संस्कृति उपभोग की संस्कृति है
 आम जनता के हित अहित  हर्ष शोक  लाभ हानि आदि संदर्भों से उनका कोई सरोकार नहीं
 यह संस्कृति इतनी अमानवीय है कि  अकाल  जैसे संकटकालीन घटना को भी बड़ी कलात्मकता के साथ बड़े चटपटे अंदाज में पत्र पत्रिकाओं में छापते हैं  इनका उद्देश्य अकाल पीड़ितों के प्रति सहानुभूति फैलाना नहीं बल्कि इन रंगीन चित्रों द्वारा एक उत्तेजनाजनक सनसनी उत्पन्न कर अधिक मुनाफा अर्जित करना है
 रघुवीर सहाय का रचनाकार कलागत भ्रष्टाचार को  स्वार्थलिप्सा  देखकर आहत हो उठता है
 रघुवीर सहाय ऐसे रंगीन तस्वीरों का प्रतिकार करते हुए संचार माध्यमों से पीड़ित जनों का पक्ष लेने के लिए आग्रह करते हैं
यदि तुम रंगों का यह हमला
रोक सको तो रोको वरना
मत आँकों तस्वीरें
कम से कम विरोध में
और अगर चेहरे गढ़ने हों तो
अत्याचारी के चेहरे खोजो
अत्याचार के नहीं
इसको हम जानते बहुत हैं
वह अब छिपता फिरता है
तात्पर्य है कि कवि समाज में फैले अत्याचार का विरोध तो करता ही है साथ ही उसके कारणों को भी जड़ मल से उखाड़ने का पक्षधर है
 नागार्जुन जैसे प्रतिबद्ध कवि ने भी  अकाल  का मर्मभेदी चित्रांकन कर अकाल पीड़ित जनसमुदाय के प्रति संवेदना जाग्रत करने की कोशिश की है  अकाल और उसके बाद  शीर्षक कविता में
आज की विडंबनाजनक स्थिति है कि   वीं सदीं के वैज्ञानिक युग में भी अनेक ऐसे जनसमुदाय हैं जो तथाकथित परंपरित दकियानूसी विचारधारा के शिकार हैं  जो जातिगत  धर्मगत  एवं संप्रदायगत संकीर्ण मानसिकता में उलझे हुए हैं
 ऐसे लोगों के प्रति कवि बिल्कुल नकारात्मक रवैया अपनाते हुए कहता है
मैं तुम्हें रोटी नहीं दे सकता न उसके साथ खाने के लिए बम
न मिटा सकता हूँ ईश्वर के विषय में तुम्हारा श्रम
लोगों में श्रेष्ठ लोगों मुझे माफ करो
मैं तुम्हारे साथ आ नहीं सकता
संवेदनशील कवि की संवेदनशील दृष्टि रिक्शाचालक और उस पर बैठे हुए सवारी के बीच भी मानवीय रिश्ते को ढूँढ़ लेती हैं
 आज जबकि पूँजीवाद में लोगों की दृष्टि बड़े बड़े मोटरों और उसमें बैठने वाले सूट बूटी साहब पर पड़ती है लेकिन कवि की सौंदर्य दृष्टि में अद्भुत साम्य है
 नागार्जुन की सौंदर्यदृष्टि एक रिक्शाचालक पर केंद्रित है
 जनकवि नागार्जुन की सौंदर्यदृष्टि रिक्शाचालक के खुरदरे पैरों में झाँकती है तो रघुवीर सहाय उनकी अंतर्निहित भावनाओं में
  साइकिल रिक्शा  नामक कविता में कवि का मानवीय दृष्टिकोण अनोखा है
यह महज सुनने में लगता है साम्यवाद
हम अपने घोड़े को इनसान भी समझें
खास तौर से जब वह सचमुच इनसान हो
ग्लानि से भर कर रिक्शे से उतर पड़ें
पछताएँ क्यों उसकी रोजी ली
फिर तरस खाकर बख्शीश दें
सामाजिक यथार्थ को ईमानदारी से व्यक्त करना एवं सामाजिक विसंगतियों के प्रति तीव्र आक्रोश प्रकट करना रघुवीर सहाय के लिए कविकर्म है
 उनकी पारखी दृष्टि अपने समय और समाज का गहराई से निरीक्षण करती है
 उन्होंने स्वयं लिखा है   समाज की समझ का मतलब है  समाज में मनुष्य और मनुष्य के बीच जितने गैर इंसानी रिश्ते हैं उनकी समझ कहाँ से वे पैदा होते हैं  इसकी समझ और उनकी जड़ों तक पहुँच इतिहास की समझ
आज आतंकवाद एवं संप्रदायवाद की तांडवलीला ने मनुष्य जीवन को कीड़े मकोड़े के समतुल्य बना दिया है
 कमजोर  असहाय एवं निरक्षर अभावग्रस्त व्यक्ति की नियति है कि वह हर ताकतवर के समक्ष नतमस्तक हो
 यह प्रवृत्ति सामंती युग की देन है जो आज भी प्रचलित है
  हँसो हँसो जल्दी हँसो  संग्रह की  रामदास  कविता आज के संवेदनशून्य समाज चेतना का जीता जागता आईना है  जिसमें रामदास जैसे सामान्य व्यक्ति की दिन दहाड़े हत्या की जाती है और यह समाज निरीह की भाँति तटस्थ दृष्टि से सबकुछ देखता रहता है
निकल गली से तब हत्यारा
आया उसने नाम पुकारा
हाथ बढ़ा कर चाकू मारा
छूट लोहू का फव्वारा
कहा नहीं था उसने आखिर उसकी हत्या होगी
भीड़ ठेल कर लौट गया वह
मरा पड़ा है रामदास यह
देखो देखो बार बार कह
लोग निडर उस जगह खड़े रह
लगे बुलाने उन्हें जिन्हें संशय था हत्या होगी
सामंती एवं पूँजीवादी मूल्यों से ग्रसित शोषित एवं असंगठित समाज व्यवस्था ने मनुष्यों को विवेकहीनता एवं चेतनाविहीन बना दिया है
 नेमिचंद जैन का मानना है रघुवीर सहाय  मोटे तौर पर वामपंथी या स्थापित व्यवस्था विरोधी और जनसाधारण की ओर उन्मुख हैं
विकासशील देश भारत आज विश्व के विकसित देशों के कंधे से कंधा मिलाकर खड़ा है
 भारत सरकार ने देश के कोने कोने में जनसाधारण के सर्वांगीण विकास हेतु योजना बनाई
 किंतु प्रशासनिकों की स्वार्थलिप्सा ने इन योजनाओं को पूर्णतः कार्यान्वित न होने दिया
 परिणामतः आज भी अनेक ऐसे गाँव हैं  जहाँ शिक्षा स्कूलों में नहीं बल्कि मरघटों में दी जाती है
 जहाँ एक ओर मृत्यु की दहशत है तो दूसरी ओर उस दहशतयुक्त वातावरण के साथ स्वयं को समायोजित करने की अपूर्व जीवन शक्ति
कहाँ है मरघट
 जो पता दिया गया था
पूछा उसे चला रामजस स्कूल के पीछे
एक जगह दो लड़के बोले   हाँ रामजस
वहीं हम पढ़ते हैं   मरघट वहीं पर है
मुँह बा कर रह गया वह युवक
यह तो पता ही न था
उपभोक्ता की संस्कृति वास्तव में सामाजिक मूल्यों  मानवीय मूल्यों  सांस्कृतिक मूल्यों का हनन करती है
 मूल्यों की पतनशीलता इस कदर हावी है कि व्यक्ति सच बयान नहीं कर सकता  वह अन्याय का प्रतिकार नहीं कर सकता  यहाँ तक कि मुँह खोलने के पूर्व तय कर लेता हैं कि किसे हत्यारा बताने में वह सुरक्षित है
हर एक हत्या में  पक्ष किसका लेंगे
तय किया करते हैं उस समय
जबकि हत्यारे को पहचान लेते हैं
वे हर जमाने में सफल व्यक्ति होते हैं
जो कि पक्ष लेने से पहले तय करते हैं
किसको हत्यारा बताने में लाभ है
यह उन्हें किसी समय तय करना पड़ता है
सिर्फ देख लेते हैं कि कानून किस समय
सबसे कमजोर है
उसी समय मिलकर चिल्लाते हैं चोर चोर
इस अर्द्धमृत संवेदनशून्य समाज को महसूस करते हुए डॉ
 परमानंद श्रीवास्तव का मंतव्य है    मरती हुई संवेदना को फिर से जिलाने की कोशिश रघुवीर सहाय की कविता का निरंतर सरोकार है
 अपसंस्कृति के हाहाकर में जो मूल्यवान मानवीय रिश्ते या अनुभव खो गए हैं उनकी नए सिरे से पहचान रघुवीर सहाय की कविता का एक खास प्रयोजन है
राजतंत्र हो या लोकतंत्र  सामंतवाद हो या समाजवाद  प्रकारांतर से भारतीय समाज में दो प्रमुख वर्गों का अस्तित्व रहा है   शोषक  और शोषित वर्ग
 भारतीय समाज सामाजिक असंगतियों एवं आर्थिक विषमताओं से पूर्ण है
 रघुवीर सहाय इस सामाजिक यथार्थ को उद्घाटित करते हुए  कुछ पते कुछ चिट्ठियाँ  में वर्ग संघर्ष को चित्रित किया है
 जहाँ एक ओर सुविधा संपन्न धनाढ्य वर्ग है तो दूसरी ओर अखबार बेचने वाला  रामू
धधकती धूप में रामू खड़ा है
खड़ा भुलभुल में बदलता पाँव रह रह
बेचता अखबार जिसमें बड़े सौदे हो रहे हैं
वहाँ जब छाँह में रामू दुआएँ दे रहा होगा
खबर वातानुकूलित कक्ष में तय कर रही होगी
करेगा कौन रामू के तले की भूमि पर कब्जा
राजनीति में फैले दलबदल की प्रवृत्ति से कवि असंतुष्ट है
 वर्तमान लोकतंत्र का ढाँचा इतना अव्यवस्थित और अराजकतापूर्ण हो उठा है कि यहाँ शोषित जन निरंतर उपेक्षित और दरिद्र होते जा रहे हैं
 जनप्रतिनिधि सिद्वांतों और आदर्शों का मुखौटा लगाकर जनसाधारण को दोनों हाथों से लूटते हैं
मुसकाकर प्राध्यापक परिषद में मुझे आँख मारी
गृहमंत्री ने
कहते तुम ठीक हो चुप रहो
और मेरे साथ बेइमानी में शरीक हो जाओ
वर्तमान संसद वह संस्था है जहाँ राजनैतिक दलों एवं तथाकथित जनप्रतिनिधिगण अपना अपना वर्चस्व कायम करने में लगे हैं
 इन प्रतिनिधियों की माँगें तो बड़ी बड़ी होती हैं लेकिन उन माँगों का संबंध सामान्य जनता के हितों से न होकर उनकी उदरपूर्ति से होता है
 रघुवीर सहाय संसदों की इन दुर्नीतियों से बेहद क्षुब्ध हो पुकार उठते हैं
सेना का नाम सुन देशप्रेम के मारे
मेजें बजाते हैं
सभासद भद भद भद कोई नहीं हो सकती
राष्ट्र की
संसद एक मंदिर है जहाँ किसी को द्रोही कहा नहीं
जा सकता
लेनिन ने ठीक ही कहा था कि पूँजीवादी लोकतंत्र में  संसद एक गपशप की दुकान मात्र है  जिसमें बातचीत तथा बहस के जरिए आम आदमी को बेवकूफ बनाया जाता है
सत्ता पक्ष हो या सत्ता विरोधी दल इनकी साठ गाँठ की कुनीति भीतर ही भीतर प्रजातंत्र के दीमक की भाँति खाए जा रही है
पाँच दल आपस में समझौता किए हुए
बड़े बड़े लटके हुए स्तन हिलाते हुए
जांघ ठोंक एक बहुत दूर की विदेश नीति पर
हौंकते डौंकते मुँह नोच लेते हैं
अपने मतदाता का
बुर्जुआ लोकतंत्र वास्तव में एक शोषण प्रणाली है जिसमें जनता यातनापूर्ण जीवन जीने के लिए बाध्य है
 ऐसी व्यवस्था के संदर्भ में रघुवीर सहाय का कथन है  लोकतंत्र ने हमें इंसान की शानदार जिंदगी और कुत्ते की मौत के बीच चाँप लिया है
उत्तरआधुनिक दौर में दलित विमर्श एवं स्त्री विमर्श एक अनिवार्य चर्चा का विषय है
दलित वर्ग सदा से उपेक्षित एवं शोषित रहा है
 आभिजात्यवादियों ने दलितों का शोषण कर उसे निरीह एवं पंगु बना दिया है
 दलित उद्धार हेतु बड़े बड़े वायदे करने वाले समाज सुधारकों की भाँति कवि ने केवल दलित चेतना जाग्रत करने की कोशिश ही नहीं की अपितु उनसे साक्षात्कार कर  संवाद करते हुए आत्मीय संबंध स्थापित करने की कोशिश की है
कल मैंने देखा लाख चेहरों में एक चेहरा
कुढ़ता हुआ और उलझा हुआ वह उदास कितना बोदा
वही था नाटक का मुख्य पात्र
पर उसकी ठस पीठ पर मैं हाथ न रख सका
वह बहुत चिकनी थी
सामाजिक ठेकेदारों ने दो वर्गों के बीच खाई इतनी गहरी कर दी है कि इनके बीच संवाद भी संभव नहीं हो रहा है
  ठस पीठ  और  चिकनाहट  प्रतीकात्मक अभिव्यंजना प्रकट करते हैं अर्थात सामंतों और पूँजीपतियों ने न केवल उन्हें दैहिक रूप से पीड़ित किया अपितु उनकी आत्मा को भी जर्जर बना दिया है
 फलतः अब वे हर किसी को संदेहात्मक दृष्टि से देखते हैं
मैंने नाखून वाले चीकट लड़के ने
नहीं सुना जो पूछा था
पहले वह चाहता था कि मैं समझ लूँ
कि वह मेरा कौन है
महानगरीय सभ्यता ने संबंधहीनता की संस्कृति विकसित की है
 इस संबंधहीनता ने केवल शहरी जीवन को ही ग्रसित नहीं किया बल्कि ग्रामीण परिवेश को भी अपनी गिरफ्त में ले लिया है
 मानवीय संबंधों का ह्रास रघुवीर सहाय की चिंता का केंद्र है
 अतः जीवनसंघर्ष से जूझते  आम लोगों की रोजमर्रा की दिनचर्या से जुड़ने की प्रेरणा प्रदान करना कवि का उद्देश्य है
यही मेरे लोग हैं
यही मेरा देश है
इसी में रहता हूँ
इन्हीं से कहता हूँ
अपने आप और बेकार
लोग लोग लोग चारों तरफ हैं मार तमाम लोग
खुश और असहाय
उनके बीच सहता हूँ उनका दुख
महानगरीय सभ्यता तथा वैज्ञानिक व्यवस्था ने पर्यावरण विपर्यय में अपनी सक्रिय भूमिका अदा की है
 पर्यावरणीय प्रदूषण एवं प्राकृतिक आपदाओं की विकट स्थितियों से त्रस्त रघुवीर सहाय पर्यावरण संरक्षण की अनिवार्य महत्ता आधुनिक संदर्भ में प्रस्तुत करते हैं
 कवि के लिए प्रकृति वह प्रांगण है   जिसके तले श्रमसाध्य व्यक्ति अपनी शारीरिक तथा मानसिक क्लांति दूर कर विश्राम पाता है
 जीवनसंघर्ष में उलझी मनोग्रंथियाँ प्राकृतिक शीतल छाया के संस्पर्श में ही सुलझती है
 कवि के लिए प्रकृति भावात्मक एवं रागात्मक अनुभूतियों का संकेंद्रण है
 प्रकृति तत्वावधान में प्रस्फुटित स्त्री पुरुष के सहज मनोरागों का एकीकरण उदात्त मानवीय संवेदनशीलता की भावभूमि संप्रेषित करती है
तुम में कहीं कुछ है
कि तुम्हें उगता सूरज  मेमने  गिलहरियाँ कभी कभी मौसम
जंगली फूल पत्तियाँ  टहनियाँ भली लगती हैं
आओ उस कुछ को हम प्यार करें
एक दूसरे के उसी विगलित मन को स्वीकार करें
साठोत्तरी दौर में प्रणयानुभूति के नूतन प्रसंग को उद्घाटित करते हुए रामस्वरूप चतुर्वेदी लिखते हैं    नई कविता के तत्वावधान में रोमांस तथा प्रेम के सर्वथा नवीन आयाम विकसित हुए हैं
 प्रणय की एकांतिक भावना तथा अतिरिक्त सामाजिक दायित्व के बीच का आधुनिक संघर्ष नए कवियों के व्यक्तित्व में बड़े तीखेपन से प्रतिफलित हुआ है
पूँजीवादी औद्योगिक परिदृश्य में कॉडवेल की दृष्टि स्वीकारते हुए यह कहा जा सकता है कि रघुवीर सहाय की कविता में प्रेम का यह नया स्वरूप न तो  ग्रीक दास स्वामियों की संस्कृति के अनुकूल  प्लेटोनिक प्रेम  है और न ही सामंती संस्कृति का साहसपूर्ण और स्वच्छंद तथा पूँजीवादी संस्कृति का गहरा वासनात्मक प्रेम
कवि की प्रणयानुभूति एकांतिक एवं संकीर्ण नहीं वरन् जीवन की समग्रता  अर्थात सकारात्मक एवं नकारात्मक दोनों पक्षों को अपनी परिधि में समाविष्ट करती है
 यह प्रेम केवल मिलन एवं विरह की अतृप्ति में ही उलझा नहीं है बल्कि जीवन यथार्थ की तुच्छ घटनाएँ भी उन्हें संवेदित करती हैं
माधवी
या और भी जो कुछ तुम्हारा नाम हो
तुम एक ही दुख दे सकी थीं
फिर भला ये और सब किसने दिये हैं
जो मुझे हैं और दुख  वे तुम्हें भी तो हैं
आचार्य शुक्ल ने कृष्ण और गोपियों के प्रेम को साहचर्यजनित प्रेम की संज्ञा से विभूषित किया
 रघुवीर सहाय की कविता प्रेमी प्रेमिका के पारस्परिक साहचर्य से अंकुरित प्रेमानुभूति को नूतन अर्थवत्ता प्रदान करती है
आओ जल भरे बरतन में झाँकें
साँस से पानी में डोल उठेंगी दोनों छायाएँ
बैठी हुई शीतल जल में छाया साथ साथ भींगें
झुके हुए ऊपर दिल की धड़कन सी काँपे
करती हुई इंगित कभी हाँ के  कभी ना के
रघुवीर सहाय का प्रेमी मन जीवन संघर्ष की जटिलताओं से पलायन नहीं करता बल्कि रचनात्मक प्रतिक्रियाओं को उत्प्रेरित करता है
अः न छुआ कर दुपट्टे से मुझे
अब यह नहीं अक्सर करूँ विश्राम
कम होगा नहीं यह घाम  तेरी प्रीत पाने से
कवि की प्रेम दृष्टि समयानुकूल है जिसे लक्ष्य कर रघुवंश लिखते हैं    उनकी कविताओं में भी प्रेम और रूप का आकर्षण यथार्थ से सामंजस्य स्थापित करता हुआ व्यंजित है
स्त्री विमर्श समकालीन आलोचना का मर्मांतक विषय बना हुआ है
 जिसका उद्देश्य है नारी जागृति अथवा नारी चेतना की जागृति
 किंतु दुखद स्थिति यह है कि एक ओर जहाँ नारी मुक्ति आंदोलन चलाये जा रहे हैं वहीं दूसरी ओर आज भी दहेज की आग में बहू बेटियाँ अपनी आहुति दे रही हैं
समाज का यह अंतर्विरोधी चीख के स्त्री विमर्श के ध्वजाधारियों पर प्रश्न चिह्न खड़ा करता है
 जो नारी समानता  नारी अधिकार  नारी शिक्षा एवं नारी मुक्ति की बड़ी बड़ी बातें तो अवश्य करते हैं लेकिन उसे कार्यान्वित करने में सबसे बड़े बाधक वे स्वयं बनते हैं
 रघुवीर सहाय नारी की इस दुरावस्था का कारण मध्यकालीन मानसिकता स्वीकारते हैं
 अतः मध्यकालीन जड़ता में आबद्ध नारी की निरीहता के प्रति सहानुभूति एवं सामाजिक व्यवस्था पर व्यंग्य करते हुए कवि की संदर्भित उक्ति है
पढ़िए गीता
बनिए सीता
फिर इन सब में लगा पलीता
किसी मूर्ख की हो परिणीता
निज घर बार बसाइये
होय कँटीली
आँखें भीली
लकड़ी सीली  तबियत ढीली
घर की सबसे बड़ी पतीली
भर कर भात पसाइये
यह कवि की विराट मानवीय संवेदना का प्रतिष्ठान ही है जो नारी की दयनीय स्थिति का यथार्थ बिंबन के साथ साथ स्वयं को आधुनिक कहने वाले तथाकथित सामाजिकों पर कड़ा व्यंग्य भी करता है
 नागेश्वर लाल का कथन है  रघुवीर सहाय तनाव के समय लिखने के बावजूद हँस सकते हैं यह उल्लेख्य बात है
    शांति दो  इतना गुस्सा होती आदि कविताओं में इन हास्य व्यंग्य के विविध रूप देखे जा सकते हैं
विवाहोपरांत नारी की शारीरिक एवं मानसिक दशा को बिंबित करते हुए कवि कहता है
नारी बिचारी है
पुरुष की मारी है
तन से क्षुधित है
मन से मुदित है
और ऐसी ही दशा में स्वयं को समर्पित करती हुई नारी घोर यातनाओं को सहज करती हुई अपारदर्शी भविष्य की ओर उन्मुख हो जाती है
इच्छाएँ दाबकर बदल कर स्वभाव को
जैसे ससुराल में पसंद था
रोगों को झेलकर  दिखलाकर सगुन
चार बच्चे पैदा किए
पुरुषतांत्रिक समाज चिरकाल से नारी जाति का शोषण करता रहा है
 शारीरिक एवं मानसिक रूप से अपरिपक्व नारी पर सामंती समाज ने जिम्मेदारियों की ऐसी गठरी लादी जिसके भार से उसका यौवन कराहने लगा
  औरतें  शीर्षक कविता में असमय वृद्ध होती युवतियों की कारुणिक अवस्था को सांकेतित करते हुए कवि का कथन है
हाथ बालों पर नहीं जिनके फेरा गया
बैठकर दो चार के संग
तजुर्बे अपने सुनाने का नहीं मौका मिला
औरतें वे सूखकर रह गयीं
उनकी बच्चियों ने जवाँ होकर दादियों की काठियाँ पाईं
रघुवीर सहाय का रचनाकर्म पतनोन्मुखी सामाजिक व्यवस्था को बदलने का आग्रह प्रस्तुत करता है
 शोषितों पीड़ितों के प्रति सहानुभूति एवं आततायियों के प्रति आक्रोश व्यक्त कर कवि अपने कविकर्म की इतिश्री नहीं करता बल्कि मुक्तिबोध की भाँति अराजकतावादी समाजतंत्र को नंगा कर क्रांति का संचार करता है
कई कोठरियाँ थीं कटार में
उनमें से किसी में एक औरत ले जाई गई
थोड़ी देर बाद उसका रोना सुनाई दिया
उसी रोने से हमें जाननी थी एक पूरी कथा
उसके बचपन से जवानी तक की कथा
हँसो हँसो जल्दी हँसो  संग्रह की  अकेली औरत    किले में औरत    आप  आदि कविताएँ स्त्री विमर्श के विभिन्न पहलुओं को मूर्त करती हैं
बाजारवादी समाजतंत्र की आत्यंतिक विडंबनाजनक स्थिति तब उजागर होती है जब आर्थिक विपन्नता से त्रस्त चालीस वर्षीय महिला सड़कों पर पुरुषों को लुभाती हुई वैश्यावृत्ति को अपनी जीविका स्वीकारने के लिए विवश है
खड़ी किसी को लुभा रही है
चालीस के ऊपर की औरत
ऐसी दया जगाती थी वह
वैसे काम जगाती शायद
उपर्युक्त पंक्तियों की समीक्षा करते हुए नंदकिशोर नवल का मंतव्य है   कविता की गहराई से जो स्वर उठता है  वह उस स्त्री के प्रति उपहास का भाव नहीं  बल्कि करुणा जगाता है
 क्या उस स्त्री का किसी पुरुष को लुभाने का प्रयास उनके असामान्य सामाजिक जीवन का परिणाम नहीं हैं
वर्तमान व्यवस्था में सामाजिक आर्थिक विसंगतियों के शिकार बाल मजदूरों की असुरक्षित भविष्य के प्रति कवि की अत्यंत चिंता है
  हँसो हँसो जल्दी हँसो  संग्रह की  आमार सोनार   दिल्ली   फूल माला हाथों में    दर्द   जीने का खेल  आदि कविताएँ कवि के व्यापक मानवीय करुणा को व्यंजित करती है
रघुवीर सहाय मानव मनोविज्ञान के विश्लेषक भी हैं
  नई कविता  अर्थात साठोत्तरी दौर में बढ़ती सामाजिक  राजनैतिक  आर्थिक जटिलताओं के साथ साथ मानव मन के रहस्य और भी जटिल होते गए
 फलतः व्यक्ति कुंठा  निराशा एवं पलायनवाद की ओर उन्मुख हुआ
 रघुवीर सहाय कुंठित व्यक्ति की इस कुंठा को स्वीकार नहीं करते तथा इसे  मन का कुप्रबंध  कहते हैं
तू हत विक्रम श्रम हीन दीन
निज तन के आलस से मलीन
माना यह कुंठा है युगीन
पर कोई तेरा धर्म नहीं
ये रिक्त अर्थ उन्मुक्त छंद
संस्मरणहीन जैसे सुगंध
यह तेरे मन का कुप्रबंध
यह तो जीवन का मर्म नहीं
साम्राज्यवादी शक्तियों  सांप्रदायिक नीति एवं आतंकवादी हमलों के बीच मानव की सहज एवं निष्कलुष अभिव्यक्ति  हँसी  आज अनेक विडंबनाओं का शिकार हो गई है
 पूँजीवादी संस्कृति ने मनुष्य की सात्विक एवं मानवीय संवेदनाओं का भी शोषण किया है
 शोषण का यह आधुनिक रस व्यक्ति की स्वतंत्र अस्मिता को प्रायः शून्य करती जा रही है
हँसते हँसते किसी को जानने मत दो कि किस पर हँसते हो
सबको मानने दो कि तुम पराया होकर
एक अपनापे की हँसी हँसते हो
जैसे सब हँसते हैं बोलने के बजाय
बेहतर है कि जब कोई बात करो तब हँसो
ताकि किसी बात का कोई मतलब न रहे
सहज मानवीय प्रवृत्ति  हँसी  के इस नवीनतम रूप में अभिव्यंजना के संदर्भ में कवि की मान्यता है    हँसी को मैंने आदमी की बदलती हुई हालत का सूचक जैसा मान लिया है और जहाँ भाषा से   उसकी भाषा से   उसको समझना उतना आसान नहीं होता है वहाँ आप अक्सर देखते हैं कि आदमी की हँसी से आप उसको समझ लेते है
निष्कर्षतः सामंतवाद और पूँजीवाद की आपसी साठ गाँठ ने जिस राजनैतिक  सामाजिक  अनैतिकता  आर्थिक वैषम्य  मूल्यहीनता  संवेदनहीनता  कृत्रिमता  बाह्याडंबर और दिखावे की संस्कृति को जन्म दिया है रघुवीर सहाय उन सभी पतनोन्मुखी प्रवृत्तियों से संवाद करते हुए उन पर प्रहार करते नजर आते हैं
सं
 शर्मा सुरेश  रघुवीर सहाय ग्रंथावली    आत्महत्या के विरुद्ध  पृ
यथोपरि  एक अधेड़ भारतीय आत्मा  पृ
सं
 शर्मा  सुरेश  रघुवीर सहाय ग्रंथावली    कुछ फूल कुछ चिट्ठियाँ  पृ
सं
 सुरेश शर्मा  रघुवीर सहाय ग्रंथावली    सीढ़ियों पर धूप में  पृ
कंक  जनवादी कविता विशेषांक  पृ
सं
 शर्मा  सुरेश  रघुवीर सहाय ग्रंथावली    आत्महत्या के विरुद्ध  पृ
सं
 शर्मा सुरेश  रघुवीर सहाय ग्रंथावली    कुछ पते कुछ चिट्ठियाँ  पृ
रघुवीर सहाय  लिखने का कारण  पृ
सं
 शर्मा सुरेश  रघुवीर सहाय ग्रंथावली    हँसो हँसो जल्दी हँसो  पृ
यथोपरि  वक्तव्य  पृ
सं
शर्मा सुरेश  रघुवीर सहाय ग्रंथावली    सीढ़ियों पर धूप में  पृ
हिंदी नव लेखन  पृ
रणजीत  हिंदी की प्रगतिशील कविता  पृ
सं
 शर्मा सुरेश  रघुवीर सहाय ग्रंथावली    सीढ़ियों पर धूप में  पृ
यथोपरि  दूसरा सप्ताह  पृ
रघुवंश  साहित्य का नया परिप्रेक्ष्य  पृ
लाल नागेश्वर  विवेचना संकलन    पृ
सं
शर्मा सुरेश  रघुवीर सहाय ग्रंथावली    आत्महत्या के विरुद्ध  पृ
यथोपरि  कुछ पते कुछ चिट्ठियाँ  पृ
यथोपरि  हँसो हँसो जल्दी हँसो  पृ
यथोपरि  सीढ़ियों पर धूप में  पृ
सहाय रघुवीर  लिखने का कारण  पृ
श्रीकांत वर्मा जनोन्मुखी रचनाकार हैं
 उनकी रचनाएँ समय को रूप प्रदान करती हैं
 समय का साक्ष्य हैं श्रीकांत की कविताएँ
 इसलिए श्रीकांत ने कविता के किसी वाद में सिमटना स्वीकार नहीं किया
 उन्होंने अपनी कविताओं में जनता की आशा अभीप्साओं को रूपायित किया है
 विषय ही नहीं भाषिक स्तर पर भी कविता को जनोन्मुखी बनाने का सफल प्रयास करता है श्रीकांत का रचना संसार
 स्वातंत्र्योत्तर भारत में कवि मन बदलते परिवेश और परिस्थितियों से निरंतर संघर्ष करता है
 उसकी अंतर्मुखी चेतना का क्रियान्वयन मूर्त होता है
 कवि युगीन सामाजिक सरोकारों से प्रत्यक्ष रिश्ता कायम करता है
 इससे उसके क्रांतिकारी व्यक्तित्व का परिचय मिलता है
 यद्यपि श्रीकांत समकालीन कवि के रूप में जाने जाते हैं तथापि निस्संदेह यह कहा जा सकता है कि श्रीकांत के काव्य जगत में यह समकालीनता किसी विशेष काल बोध का सूचक नहीं है
 यह तो कालावधि की पारंपारिक सीमा को तोड़ती है तथा अपने समय तथा जीवन के महत्वपूर्ण क्षणों को जीने की लालसा जागृत करने वाली प्रेरणा प्रदान करती है
 कवि के लिए मनुष्य एक कवि है तो समय एक कविता
हम मनुज को कवि समय को एक कविता मानते हैं
श्रीकांत वर्मा कालातीत कवि हैं
 समय की नब्ज को टटोलने में कवि समर्थ है
 वह वर्तमान जीवन की जटिलताओं से घबराता नहीं  पलायन नहीं करता
 उनकी प्रबल आस्था है जीवन में
 यह आस्था कोरी भावुकता नहीं  विचारशीलता से अनुप्रेरित है
 कवि की उद्घोषणा है
मैं बिना पंखुरी  बिन
टहनी का गंध फूल
मैं हर ऋतु में
गमगमा रहा
मैं हर मौसम में जीवित हूँ
बदलते समय के साथ साथ मनुष्य की जैविक प्रक्रिया निरंतर जटिलतम होती जा रही है
 यह जटिलता केवल शारीरिक नहीं अपितु मानसिक विकृतियों को भी जन्म दे रही है
 फलस्वरूप  तनाव  ऊब  निराशा  द्वंद्व आदि के भँवर में उलझीं मनोग्रंथियों को दमित कर जीवन को एक नई ऊर्जा एवं प्राणवत्ता से संचालित करना श्रीकांत वर्मा का श्रेय है
 इसलिए उदयन वाजपेयी ने कहा है    श्रीकांत वर्मा स्वतंत्रता प्राप्ति के बाद हिंदी के संभवतः सबसे ऊर्जस्वित लेखकों में हैं
जैसा कि बताया गया है श्रीकांत की कविता में आस्था का स्वर निनादित है
 इस आस्था का महत्व और भी अधिक प्रतिपादित होता है जब श्रीकांत के समकालीन कवि मोहभंग  अनास्था  निराशा  ऊब  तनाव आदि को रचना का केंद्र मानकर सृजनरत थे
 वास्तव में श्रीकांत की संघर्षशीलता उन्हें ऊर्जस्वित करती है
 हताशा को निर्मूल करते हुए आशा का स्वर सुनाती है
 एक नए जीवनबोध का साक्षात्कार करती है
अंधकार में हमने जन्म लिया
और बढ़ीं
हम सब विद्रोहिणियाँ कारा में चुनी गयीं
लेकिन कारा हमको
रोक नहीं सकती है
जन जन का तीर्थ बनी जो जन की आस्था
मीरा सी जहर पिए
हम तुझ तक आती हैं
हम सब सरिताएँ हैं
समय की धमनियाँ हैं
समय की शिराएँ हैं
समय का हृदय हमको चिर जीवित रखना है
कवि श्रीकांत के लिए जीवन एक सरिता है जो मार्ग में आने वाली तमाम बाधाओं  चट्टानों को चूर्ण विचूर्ण करते हुए आगे बढ़ती जाती है
 जीवन में आने वाली प्रतिकूल परिस्थितियों से लड़ते जुझते गंतव्य की ओर अग्रसर होने में ही उसकी सार्थकता है
 कवि ने इसके लिये दृढ़ संकल्प का होना आवश्यक समझा है
 यह संकल्प मनुष्य के स्नानुयों को झंकृत कर उद्दीप्त करता है
 इससे नैराश्य के बादलों में दामिनी कौंध उठती है
 आस्था का सूर्य उदित होता है
 आत्म प्रत्यय विकसित होता है
आँसू मत टपकाओ
मुझको प्रत्येक बूँद
छाती पर
पिघले लोहे जैसी लगती है
स्वयं आस्था बन इस माथे का तिलक करो
साठोत्तरी काल में भारतीय राजनीतिक व्यवस्था में अनेकानेक परिवर्तन आए
 इसके चलते देश की सामाजिक एवं आर्थिक व्यवस्था भी प्रभावित हुईं
 इसी कालावधि में पूँजीवादी सभ्यता के आगमन ने भारतीय सामाजिक सांस्कृतिक विरासत की नींव हिला दी
 साहित्य जगत में समष्टि के स्थान पर व्यष्टि को प्रतिष्ठित किया
 अज्ञेय ने एतद्पूर्व  नदी के द्वीप  शीर्षक कविता में कहा था  तो हमें स्वीकार है यह भी
  परंतु  बूढ़ा पुल  शीर्षक कविता में श्रीकांत ने व्यक्त किया है
आह
 मुझे ढहा दो
मैं हूँ इस नदिया का बूढ़ा पुल
कब तक अपनी जड़ता बोहूँ
मुझको भी यात्रा में परिणत कर दो
औद्योगिक विकास के परिणमस्वरूप महानगरीय सभ्यता फलने फूलने लगी
 महानगरीय परिवेश में मानव अस्तित्व का प्रश्न सर्वाधिक महत्वपूर्ण हुआ
 महानगर की भाग दौड़  अबाध गति से संचालित यांत्रिक जीवन ने कवि को गहरे रूप में प्रभावित किया
 कस्वाई जीवन के चितेरे श्रीकांत पर महानगरीय जीवन का गहरा प्रभाव पड़ा
 पाश्चातय साहित्य के प्रभाव को भी अस्वीकारा नहीं जा सकता
 महँगाई  बेरोजगारी  प्रतिस्पर्धा  स्वार्थलिप्सा ने मिलकर मनुष्य को संकुचित करना शुरू कर दिया
 कवि ने इसे प्रत्यक्ष रूप से देखा
 मानव जीवन के सकारात्मक पहलुओं   आस्था और संघर्ष   में विश्वास करने वाला कवि अनास्था  हताशा  पराजय  निरर्थकता एवं अकेलेपन के त्रासद को झेलता है
 तत्पश्चात अभिव्यक्त करता है
क्या मैं करूँ
समाचार पत्रों से मोह
मैं क्या करूँ
 क्या मैं जीने की कोशिश में
किसी और दुनिया में
जा मरूँ
ऐसा प्रतीत होता है कि श्रीकांत वर्मा मुक्तिबोध से निकटता के कारण उनके जीवन मूल्यों से भी प्रभावित रहे
 परंतु श्रीकांत वर्मा मुक्तिबोध की तरह घोषित मार्क्सवादी नहीं थे
 यद्यपि मार्क्सवादी विचारधारा से प्रभावित थे
  वामपक्षी समाजवादी समाज  में उनका विश्वास था
 मानवता के लिए इसे ही एकमात्र रास्ता समझते थे
 इसलिए युग बंधनों से जकड़े मनुष्य को उत्पीड़न एवं पूँजीवादी व्यवस्था से मुक्ति का प्रयास श्रीकांत की कविता में उपलब्ध है
 पूँजीवादी व्यवस्था की विसंगतियों से आक्रांत कवि का सच व्यक्तिगत नहीं रह जाता
 वह उसे सामूहिक सच में तब्दील करता है
 कवि की मनःस्थिति केवल उसकी नहीं रह जाती बल्कि उसके समय में जीने वाले मनुष्य मात्र की बन जाती है जो महानगर का हिस्सा बन चुका होता है
 पूँजीवादी मानसिकता ने आत्मीयता  भाईचारा  सौहार्द्र  प्रेम  अंतरंगता आदि हृदयगत संवेदनाओं को निरंतर दमित किया है
 पूँजी की संस्कृति को फलने फूलने दिया है
  अजनबीपन  को उत्पन्न किया है
 यह  अजनबीपन  की परिधि दिनोंदिन प्रसारित होती जाती है
 रागात्मक संबंध तक को अपने चंगुल में फाँस लेती है  समाज और देश में तो रहता ही है
 कवि के शब्दों में
प्रत्येक सुबह तुम लगती हो
कुछ और अधिक अजनबी मुझे
उपभोक्तावादी संस्कृति ने मनुष्य को आधा अधूरा बना दिया है
 इसने मनुष्य में अतृप्ति की खाई इतनी गहरी कर दी है कि परिवार और कर्तव्य उसे महज बोझ सा प्रतीत होता है
 वह बोझ ढोने के लिए मानव मजबूर है  विवश भी
 उसकी अंतर्वृत्ति न तो उससे पूर्णतः जुड़ पाती है और न मुक्त हो पाती है
सच है तुम्हारे बिना जीवन अपंग है
लेकिन
 क्यों लगता है मुझे
प्रेम
अकेले होने का ही
एक और ढंग है
बाजारवाद ने सब कुछ  बाजारू  बना दिया है
 इसने मानवीय संवदेनाओं का भी बाजारीकरण कर दिया है
 बाजार की चकाचौंध में व्यक्ति की आँखें चौंधिया रही हैं
 कवि जानता है कि वह मृगतृष्णा है
 कुछ है ही नहीं
 परंतु उस मृगतृष्णा के पीछे भागना उसकी नियति बन चुका है
इसीलिए
चल ही रहा हूँ
क्या करूँ  दूसरी नियति नहीं  गो
पीछे नहीं कुछ
करने को याद
 बिलकुल बेस्वाद
 आगे है बलात्कार
आशंका छीन झपट  आत्मघात  दूसरी नियति नहीं
मीडिया ने मनुष्य के विवेक को अपने अधीन कर लिया है
 उसे पंगु बनाकर छोड़ दिया है
 उसके चटपटे अंदाज ने व्यक्ति को विवेकशून्यता के गर्त में धकेल दिया है
 अनिश्चित भविष्य को व्यक्ति अपनी नियति ही नहीं मानता बल्कि इससे उसे आत्मतुष्टि होती है
 इस विडंबनात्मक स्थिति का शब्दबद्ध रूप है
मैं जो चाहे  उसके  दाँव पर लगना चाहता हूँ
उमंग में भरा हुआ मैं  यह भी नहीं पूछता
अगला पड़ाव
कितनी दूर है
है भी या नहीं है
आज सामाजिक विसंगतियाँ दिनोंदिन उभरती जा रही हैं
 समाज में उपभोक्ता वर्ग तमाम वस्तुओं का उपभोग करता है तो एक अन्य वर्ग है जो अपनी लालसाओं को दमित करते रहता है
 कुंठाग्रस्त हो जाता है
 सामाजिक आर्थिक वैषम्यमूलक व्यवस्था में शोषक की दिन दूनी रात चौगुनी होती है
 शोषितों की स्थिति दयनीय हो जाती है
 चिरकाल से पीड़ित  शोषित एवं उपेक्षित समुदाय ने अपने श्रम के बल पर विशाल अट्टालिकाओं का निर्माण किया है
 परंतु न तो वह सपना देख सकता है उन महलों का और न ही कभी उसके इर्द गिर्द मँडरा सकता है
 उपभोग करना तो दूर की बात
 इस पीड़ित वर्ग की सबसे बड़ी पीड़ा यह है कि उसे अपने दुख के बारे में भी कुछ पता नहीं
अपने दुख में स्वयं अपरिचित लोग
नहीं जानते हैं वे
झगड़ रहे हैं अथवा पीड़ा में चीत्कार रहे हैं
औरों को निष्कासन नहीं दे रहे हैं वे
अपने दुख से भाग रहे हैं
कोई सुखी नहीं है
श्रीकांत वर्मा ने समाज में व्याप्त जर्जर मान्यताओं  रूढ़िग्रस्त मूल्यों  अविश्वासों  अनैतिकताओं  अवसरवादियों पर कुठाराघात किया है
 वज्रप्रहार किया है
 अपने समय की स्वार्थपरता और अवसरवादिता को अत्यंत कुशलता के साथ कवि ने चित्रित किया है
  एक मुर्दे का बयान  शीर्षक कविता की चंद पंक्तियाँ दृष्टव्य हैं
मैं एक कविता था
 मैं एक झूठ था
मैं एक बीमा कंपनी का एजेंट था
मैं एक सड़ा हुआ प्रेम था
मैं एक मिथ्या कर्तव्य था
मौका पड़ने पर नेपोलियन था
मौका पड़ने पर शहीद था
जब ऐसी मौकापरस्ती में जीवन मूल्य क्षरित होते जा रहे हों  व्यर्थता से ओतप्रोत हो जीवन तब श्रीकांत अपने को कवि के रूप में परिचित कराना नहीं चाहते
 इसलिए वे समय की सच्चाइयों को देखते हुए सावधान करते हैं
मगर खबरदार
 मुझे कवि मत कहो
मैं बकता नहीं हूँ कविताएँ
ईजाद करता हूँ
गाली
फिर उसे बुदबुदाता हूँ
मैं कविताएँ बकता नहीं हूँ
मैं थकता नहीं हूँ
कोसते
श्रीकांत वर्मा अपनी काव्य यात्रा में छटपटाते हैं  तनावग्रस्त होते हैं  लहूलुहान होते हैं
 खीझ  तिलमिलाहट  नफरत  मुहब्बत आदि भी उनकी काव्य यात्रा में शामिल हो जाती हैं
 इन तमाम भावों की अनथक खोज जारी रहती है
 आधुनिक मनुष्य की इन मार्मिक भावों की अभिव्यक्ति श्रीकांत की कविता में सार्थक हुई हैं
  मायादर्पण  अर्थात इन भावों का दर्पण बनकर पाठकों के सामने प्रस्तुत है
 इसमें एक ओर आधुनिक मनुष्य की यथास्थिति का वर्णन है तो दूसरी ओर उसकी निरर्थकता का चित्रण
 साथ ही यहाँ वर्णित है मूल्य मात्र की निरर्थकता और मनुष्य की महत्वाकांक्षा की क्षुद्रता की पहचान
मैं कई साल से
पता नहीं अपनी या किसकी
शर्म में
गड़ा हूँ
मैं जानता हूँ
सारी दुनिया के
बनविलावों को
हमेशा से जो बैठे हैं
ताक में
काफी दिनों से मैं
अनुभव करता हूँ तकलीफ
अपनी
नाक में
मुझे पैदा होना था अमीर घराने में
अमीर घराने में
पैदा होने की यह आकांक्षा
साथ साथ
बड़ी होती है
हरेक मोड़ पर
प्रेमिका की तरह
मृत्यु
खड़ी होती है
औपनिवेशिक शक्तियाँ देश के प्रशासन तंत्र को अपने हाथ की कठपुतली बना रही हैं
 उपनिवेशवाद एक ओर साम्राज्यवादी नीतियों को विस्तृत कर रहा है तो दूसरी ओर नागरिकों के गणतांत्रिक अधिकारों का हनन
 साम्राज्यवादी शक्तियों ने समाज में अराजकता  संत्रास  हत्या  मृत्यु  घुटन को भी प्रश्रय दिया है
 इस व्यवस्था में कमजोर  असहाय और निर्दोष मारा जाता है तथा हत्यारा सीना ताने घूमता रहता है
 श्रीकांत वर्मा ने इस घिनौने यथार्थ का नग्न रूप अक्षरशः प्रस्तुत किया है
भुनभुनाता हुआ  यह कहता हुआ हत्यारा गया
वह आदमी इस काबिल नहीं था कि मारा जाय
केवल अनिर्णय में मारा गया
श्रीकांत की कविताओं में भावुकता का विरोध है
 उनकी रचनाशीलता में यथार्थ के प्रति आग्रह है
 कठोर सत्य का चित्रण है
 इसलिए उन्होंने कहा है    मैं यह अच्छी तरह जानता हूँ  किसी के न होने से कुछ भी नहीं होता  मेरे न होने से कुछ भी नहीं हिलेगा
     कवि ने शुरू से लेकर अंत तक अपने को अपने परिवेश को लिखा
 फलस्वरूप व्यक्तिगत परेशानियाँ  अनैतिकता  भ्रष्टाचार आदि उनकी कविता में बड़ी शिद्दत के साथ चित्रित हैं
 श्रीकांत ने नंगी आँखों से जो देखा और महसूस किया उसे लोगों को दिखाया
 उनके शब्दों में
नाटक की समाप्ति पर
आँसू मत बहाओ
रेल की खिड़की से
हाथ मत हिलाओ
कहा जा चुका है कि श्रीकांत वर्मा मुक्तिबोध से प्रभावित थे
 मुक्तिबोध की प्रगतिशीलता ने उन्हें बेहद प्रभावित किया था
 श्रीकांत अपने को वामपंथी रुझान के भी मानते थे
 यह अलग बात है दिल्ली में आकर तत्कालीन सत्तासीन दल के साथ उनका संपर्क हुआ
 राममनोहर लोहिया के भी संपर्क में आए
 कविता में राजनीतिक तत्व को आवश्यक मानने वाले श्रीकांत प्रत्यक्ष जीवन में राजनीतिक गतिविधियों में प्रत्यक्ष भागीदारी कर चुके थे
 श्रीकांत की कविता में अभिव्यक्त राजनीतिक दृष्टि पर विचार करने के पहले उनके निबंध  कविता और राजनीति  की निम्न पंक्तियाँ अवलोकनीय हैं
राजनीति के साथ ही युग की बनावट में भी परिवर्तन होता है और उसी के साथ साथ स्त्री पुरुषों के  राज्य और व्यक्ति के  रचनाकार और रचना के संबंधों में परिवर्तन होता है
 बदले हुए संबंधों को पहचानना और उन्हें अर्थ देना ही कला की सार्थकता है
अपने युग और उसकी राजनीति से साक्षात्कार करना आवश्यक है अन्यथा रचना अपने विशाल संदर्भों और गहरे अर्थों से जुड़ नहीं पाती है
 हालांकि श्रीकांत वर्मा ने राजनीति की परिणतियों पर भी प्रकाश डालते हुए कहा है
कविता कवि से आत्महत्या की माँग नहीं करती बल्कि उस मृत्यु से साक्षात्कार का आह्वान करती है जो अदृश्य है  भीतर है  गुमनाम है
 सोवियत सभ्यता के लिए यदि पॉस्तेरनाक की संगति अधिक है तो इसका कारण यह नहीं कि पॉस्तेरनाक ने सोवियत क्रांति की विफलताओं का ब्यौरा प्रस्तुत किया  बल्कि इसलिए कि उन्होंने समूची सभ्यता के संकट से साक्षात्कार किया
 राजनीति की सामाजिक और आध्यात्मिक परिणतियाँ कविता के लिए चुनौती होती हैं और बदले में कविता की स्थूल परिणतियाँ राजनीति के लिए चुनौती बनती हैं
 कविता परिणतियों के स्तर पर राजनीति से साक्षात्कार करती है और राजनीति भी कविता की परिणतियों के स्तर पर उससे मुठभेड़ करती है
कविता निरर्थकता को सार्थकता प्रदान करती है
 कविता किसी भी विषय के लिए बाधक नहीं बनती
 उसका अनुभव का संसार व्यापक है
 राजनीति के छल कपट से वह परिचित है
 इस संदर्भ में कवि श्रीकांत ने कहा है    कविता का दूसरा  अनुभव का संसार वास्तव में कवि का संसार है जिसमें वह रहता है  झेलता है  जीता और मरता है  राज्य क्रांतियों में हिस्से लेता और राजनेताओं के तलुए चाटता है  राजनीति के मंच से क्रांति का आह्वान करता और क्रांति विरोधी मंच से पुरस्कार ग्रहण करता है
 कवि का संसार बहुत विवाद योग्य नहीं
 बहुत हद तक वह आम आदमियों का संसार है जिसमें पाप  आत्महत्याएँ  क्रांतियाँ  उत्थान और पतन  कवि और आलोचक सबका अस्तित्व है और कविता किसी के आड़े नहीं आती
 बल्कि कविता कवि को इस संसार में अधिक से अधिक हिस्सा लेने की छूट देती है
 


कविता इसी अर्थहीन संसार को अर्थ देने की प्रक्रिया है
     इन उद्धरणों से स्पष्ट हो जाता है कि कवि श्रीकांत की राजनीतिक दृष्टि में अत्यंत पारदर्शिता थी
 अपने समय के यथार्थ को चित्रित करते हुए कवि ने चतुर्दिक व्याप्त मिथ्या और प्रवंचनाओं से बचने का आग्रह किया है
कई साल
हुए
मैंने लिखी थीं कुछ कविताएँ
तृष्णाएँ
साल खत्म होने पर
उठकर
अबावालों की तरह
टकराती  मँडराती
चिल्लाती हैं
कवि श्रीकांत की  समाधि लेख  कविता में असहायता की पीड़ा उभरकर पाठकों के सामने आती है
 कवि अपनी अपारगता को छिपाता नहीं बल्कि उसे उघाड़ता है
 उसे मालूम है कि उसके हाथ पाँव बँधे हैं
 वह स्वयं को अपनी विफलताओं का स्रष्टा मानता है
 अपने युगीन संत्रास को अभिव्यक्त करते हुए कवि शब्द चित्र अंकित करता है
यह मेरा सवाल नहीं है
बल्कि
उत्तर है
मैं क्या कर सकता हूँ
मुझसे नहीं होगा कि दोपहर को बाँग दूँ
 या सारा समय
प्रेम निवेदन करूँ
 या फैशन परेड में
अचानक धमाका बन फट पड़ूँ
व्यक्ति जब अपनी सच्चाई और सीमाओं को जान लेता है या जान लेने का साहस अर्जित कर लेता है तो वह दृढ संकल्प के साथ घोषणा कर पाता है    मुझसे नहीं होगा


  कवि श्रीकांत ने  बुखार की कविता  में लिखा है
कोई लाचार नहीं
जो वह नहीं है
वह होने को
चारों ओर समस्याएँ हैं
 प्रश्नाकुल मन हैं
 उत्तर कहीं नहीं
 पहले कवियों ने उत्तर ढूँढ़ने का प्रयास किया परंतु वे असफल रहे
 उन्होंने गुरु दायित्व सौंप दिया किसी और पर
 किसी और ने सौंप दिया राजनीति पर
 ऐसे में प्रश्न प्रश्न बनकर रह जायेंगे  समस्याएँ और विकट रूप धारण कर सकती हैं
 कवि श्रीकांत की राजनीति पर अनास्था प्रकट हुई है
जो न उम्मीद करता हो
न अपने से छल
जो न करता हो प्रश्न
न ढूँढ़ता हो हल
हल ढूँढ़ने का काम
कवियों ने ऊबकर
सौंप दिया है
गणितज्ञ पर
और उसने
राजनीति पर
राजनीति में विवेकहीनता पटी पड़ी है
 मानवीयता को हासिए में कर दिया गया है
 आम आदमी दहशत भरी जिंदगी जीने के लिए विवश है
 अवसरवाद का चक्रवात जोरों से प्रवाहित है
 कवि ने अपना आक्रोश व्यक्त किया है  अंतिम वक्तव्य  शीर्षक कविता में
आत्माएँ
राजनीतिज्ञों की
बिल्लियों की तरह
मरी पड़ी है
सारी पृथ्वी से
उठती है
सड़ांध
कवि ने देखा कि अंधेर नगरी के साम्राज्य में आम जनता पीस रही है
 अव्यवस्था सर्वत्र फैली हुई है
 न्याय की गुहार फीकी पड़ रही है
 अंधा कानून चतुर्दिक शासन कर रहा है
 ऐसे में क्या भी उम्मीदों का पुल बांधा जाए
 जनता इस कुशासन से परेशान है  थकी माँदी सो गई है
 ऐसी स्थिति में शब्द भी भोथरे हो जाते हैं
 कवि की संवेदना स्पष्ट हो जाती है
न्यायालय बंद हो चुके हैं  अर्जियाँ हवा में
उड़ रही हैं
कोई अपील नहीं
कोई कानून नहीं
कुहरे में डूब गई हैं प्रत्याशाएँ
धूल में पड़े हैं
कुछ शब्द
जनता थककर सो गई है
लचर होती जा रही न्याय व्यवस्था के मूल में राजनीतिज्ञों की स्वार्थपरता है
  जनसेवा   देशसेवा  के नारे लगाने वाले नेतागण  स्व सेवा  में तल्लीन रहते हैं
 वोट  लोकतंत्र आदि श्रीकांत के  भटका मेघ    माया दर्पण    जलसाघर  आदि काव्य संकलनों में व्यंग्यात्मक रूप में चित्रित हैं
कुछ लोग मूर्तियाँ बनाकर
फिर
बेचेंगे क्रांति की  अथवा षड्यंत्र की
कुछ और लोग
सारा समय
कसमें खाएँगे
लोकतंत्र की
श्रीकांत की काव्य शक्ति उनके विद्रोह में है
 उन्होंने संघर्ष से इस विद्रोह को प्राप्त किया है
 कविता और राजनीति के द्वंद्व युद्ध को रोकने के लिए कवि ने सदा प्रयास किया है
 इस प्रयास में श्रीकांत स्वयं लहूलुहान हो गए पर हार मानना उन्होंने नहीं सीखा
 कवि ने कहा भी है    मैं असल में अपने भीतर चौबीसों घंटे तक लड़ाई लड़ता हूँ और इसमें कोई जख्मी नहीं होता  कोई मेरे हाथों मारा नहीं जाता  सिर्फ मैं लहूलुहान होता हूँ
 कभी राजनीति कविता पर हमला करती है  कभी कविता राजनीति पर
 मैं दोनों का द्वंद्वयुद्ध रोकने के प्रयत्न में स्थायी तौर पर जख्मी होकर रह गया हूँ   जख्मी  मगर अपंग नहीं
  यही है कवि की जिजीविषा जो जीवन में तमाम निराशाओं के बावजूद आस्था और सहानुभूति का स्वर सुनाती है
 संवेदना का स्वर उभर कर आता है
 जीवन की यांत्रिकता को नकारते हुए नैसर्गिक को महत्व दिया जाता है
 कवि खोजता है एक घर जिसमें मनुष्य रहे  मानवता जीवित रहे  तमाम मानवीय गुण मौजूद रहें
 उसी घर के संधान में निकला हो मानो कवि
कहाँ है तुम्हारा घर
 अपना देश खोकर कई देश लाँघ
पहाड़ से उतरती हुई
चिड़ियों का झुंड
यह पूछता हुआ ऊपर ऊपर
गुजर जाता है   कहाँ है तुम्हारा घर
दफ्तर में  होटल में  समाचार पत्र में
सिनेमा में
स्त्री के साथ एक खाट में
वैज्ञानिक उपलब्धियाँ और औद्योगिक क्रांति ने पूरे विश्व में यांत्रिकता को बढ़ावा दिया है
 बड़े और घने जंगलों को काटकर दैत्याकार उद्योग स्थापित किए जा रहे हैं
 विदेशी कंपनियाँ भारत में अपनी जड़ जमाने में व्यस्त हैं
 पर्यावरण प्रदूषित हो रहा है
 कवि इस समय को अस्वीकारते हुए कहता है    बंद करो कपड़ा बुनने वाली मिल
पूँजीवादी सभ्यता का विस्तार हुआ तो समाज स्थितियाँ भी प्रभावित हुईं
 ईमानदारी  नैतिकता  कर्तव्यपरायणता  न्याय  सदाचरण  विवेकशीलता जैसे नागरिक गुणों मूल्यों की तिलांजलि दे दी गई
 भयानकता  संत्रास  वीभत्सता आदि से मानव जीवन कराह उठता है
 श्रीकांत ने इस स्थिति का चित्रण किया है
इस भयानक समय में कैसे लिखूँ
और कैसे नहीं लिखूँ
सैकड़ों वर्षों से सुनता आ रहा हूँ
घृणा नहीं  प्रेम करो
किससे करूँ प्रेम
 मेरे
चारों ओर हत्यारे हैं
नागरिकों
 सावधान  रास्ते के दोनों ओर
वधिक हैं
तमाम प्रतिकूल परिस्थितियों में भी हिम्मत हारना कवि के लिए अग्राह्य है
 उनकी कविता में क्षोभ है तो करुणा भी
 अनास्था है तो आस्था भी
 अनास्था अपने समय की अराजकता से तो प्रबल आस्था जनता से
 शब्द भोथरे हो सकते हैं पर शब्द हैं
 जनता सुषुप्तावस्था में हो सकती है परंतु उसे जगाया जा सकता है
कुहरे में डूब गए हैं कुछ नारे
उठाओ  इन शब्दों को उठाओ
क्रांति की प्रतीक्षा करती हुई
जनता सो गई है
श्रीकांत वर्मा ने अपनी कविता में अतीत और वर्तमान का सुंदर समन्वय किया है
 कवि ने साहित्यिक उत्प्रेरणाओं के लिए अतीत यानी इतिहास को सशक्त माध्यम के रूप में स्वीकार किया है
 प्राक् स्वतंत्रता काल में ही नहीं बाद के रचनाकारों ने भी अतीत के गौरवगान द्वारा वर्तमान को दिशा निर्देश देने का प्रयास किया है
 इस संदर्भ में श्रीकांत वर्मा का  मगध  अन्यतम है
  मगध  एक ऐतिहासिक गाथा ही नहीं है बल्कि यह कवि के दार्शनिक चिंतन का भी प्रतिफलन है
 यह अतीत का स्मृतिलेख ही नहीं  वर्तमान का यथार्थ भी है
 इसमें श्रीकांत का काव्योत्कर्ष है
 इतिहासबोध भी
  कविता की समकालीनता  में डॉ
 बली सिंह ने श्रीकांत की कविताओं में वर्णित इतिहास पर चर्चा करते हुए कहा है    अनेक आक्रमणकारी आए  उन्होंने रक्तपात किया  अनेक बड़े बड़े राजा हुए जैसे अशोक  बिंबसार  बाबर इत्यादि जिन्होंने सत्ता के लिए बहुत सारी लड़ाइयाँ लड़ीं और अनेक नगर बसाए  लेकिन अंततः क्या हुआ  न आक्रमणकारी रहे  न राजा रहे और न नगर  सब के सब धीरे धीरे काल के गर्त में चले गए  सब नष्ट हो गए  जो नगर बचे भी हैं  उनका मूल स्वरूप नष्ट हो गया  अब वे वहीं नहीं हैं जो पहले थे
     काल की शाश्वतता में सब कुछ विलीन हो जाता है
 चीजें तो नश्वर होती ही हैं  राज पाट  वैभव भी विनष्ट हो जाता है
 शहर वही रहता है परंतु शहर का चरित्र बदल जाता है
 लोग वही रहते है परंतु वे अर्थहीनता के बोध से ग्रसित हो जाते हैं
 इसलिए मनुष्य को चाहिए कि वह अपनी पाशविक वृत्तियों का भी विनाश करे  नैतिक मूल्यों की प्रतिष्ठा हेतु प्रयास करें
उज्जयिनी
उज्जयिनी नहीं रही जैसे कि
मगध
मगध नहीं रहा
काशी में
शवों का हिसाब हो रहा है
मिथिला में
विश्वामित्र  वशिष्ठ
कोई नहीं रहा
महाराज
 सभी नश्वर हैं
कोई अमर नहीं
विचारों की कमी हो तो देश का पराभव निश्चित हो जाता है
 विचारों की कमी की उद्घोषणा पूरे देश के लिए एक चेतावनी है
 टिके रहने के लिए  अस्मिता को बचाये रखने के लिए विचारों का होना जरूरी है
 विचारों का अभाव देश में सर्वनाश का मूल कारण बन जाता है
 श्रीकांत ने कहा है
कोसल अधिक दिन नहीं टिक सकता
कोसल में विचारों की कमी है
घोटाले की दुनिया में भ्रष्टाचार आम बात बनकर सामने आ रहा है
 श्रीकांत ने इस भ्रष्टाचार के नग्न रूप को अपनी आँखों से साक्षात्कार किया और उसका खुला चित्रण भी प्रस्तुत किया है
 राजनेताओं की सुरा सुंदरियों में आसक्ति दिनोंदिन बढ़ती जा रही है
 कवि ने अपने समय के जनप्रतिनिधियों का चित्रण किया है
 इसमें इतिहास को आधार बनाया गया है
 यूँ कह सकते हैं कि इतिहास यानी अतीत के बहाने अपने समय का सच प्रस्तुत है
मगध में शोर है कि मगध में शासक नहीं रहे
जो थे
वे मदिरा  प्रमाद और आलस्य के कारण
इस लायक
नहीं रहे
बात केवल मगध की नहीं  अवंती  कोसल  विदर्भ आदि तमाम जनपदों की है यानी पूरे भारत की स्थिति है
 कानून  व्यवस्था  धर्म  समाज आदि तमाम अंग अपंग हो रहे हैं
 परंतु  लोकतंत्र  जीवित है
 लोकतंत्र के बहाने राजतंत्र पनप रहा है
 कवि ने कहा भी है
फैसला हमने नहीं लिया
सिर हिलाने का मतलब फैसला लेना नहीं होता
हमने तो सोच विचार तक नहीं किया
इसलिए श्रीकांत वर्मा का कवि  जनतंत्र  के नाम पर हो रहे नाटक का खुलासा करना चाहता है
 व्यवस्था में घुन लग चुका है
 दुर्नीति  दुराचरण  असत्य का राजमार्ग खुल चुका है
 भाई भतीजावाद  अलगाववाद  रक्तपात  हिंसा  दमन  असहिष्णुता  कट्टरवादिता वैश्विक स्तर पर तांडव नृत्य कर रहे हैं
 इन्हें हमारे राजनेता छल  झूठ  धोखाधड़ी  जालसाजी  षड्यंत्र के अस्त्रों से भड़काने में लगे हैं
 ऐसे तथाकथित देशसेवियों की धज्जियाँ उड़ाते हुए कवि प्रहार करता है
हत्या करता है शकटार
चंद्रगुप्त गले से लगाता है
कभी कभी हत्या करता है चंद्रगुप्त
शकटार गरदन झुकाता है
शासक प्रजाओं की भला क्यों सुने
 प्रजा पर उसका अखंड प्रताप बना रहना चाहिए
 इसके लिये प्रजाओं में डर और फैलाने की आवश्यकता महसूस करता है
 दहशत उत्पन्न करता है
 प्रजा से दूरी बनाये रखता है
  लोकतंत्र  को हिटलरी शासन का जामा पहनाता है
 बोलने का अधिकार छीन लेता है
 कवि के शब्दों में
कोई नहीं सुनता
हस्तिनापुर में सुनने का रिवाज नहीं
जो सुनते हैं
बहरे हैं या
अनसुनी करने के लिए
नियुक्त किए गए हैं
श्रीकांत वर्मा ने  मगध  के बहाने समकालीन भारत के सच को उज्जीवित किया है
 अपने समय के विद्रूप यथार्थ की अभिव्यक्ति की है
 इस संकलन की कविताओं में मनुष्य की असमर्थता को रेखांकित किया गया है
 उसके कुछ न पाने की पीड़ा को बार बार उकेरा गया है
 यंत्रणादायक परिस्थितियों पर कवि चिंता प्रकट हुई है
 इतना सब कुछ होने पर भी भयावह परिस्थितियों को परिवर्तित करने की एक अगाध आस्था है
 प्रबल विश्वास से भरकर श्रीकांत वर्मा का कवि मन कहता है
मित्रो
तीसरा रास्ता भी है
श्रीकांत आजीवन अपने से लड़ते रहे  जूझते रहे
 उनकी कविताओं में उनका जीवन तो है ही साठोत्तरी निम्नमध्यवर्गीय व्यक्ति के जीवन का भी आरेखन है
 जहाँ वे अन्याय  छल  छद्म  असत्य  असदाचरण  हिंसा  अत्याचार  अमानवीयता की क्रूरता एवं विद्रूपता की दुखद गाथा प्रस्तुत कर रहे हैं वहाँ उनके मन में मानवता को बचाये रखने का एक प्रयास दिखाई पड़ता है
 वस्तुतः उनकी कविताओं का केंद्रबिंदु मनुष्य है
 मनुष्य के सुख दुख  आनंद विषाद  आशा निराशा की गाथा को कवि ने अपने तरीके से बेहद निराले रूप में प्रस्तुत किया है
 श्रीकांत ने अपने समय के सामाजिक  राजनीतिक  आर्थिक यथार्थ का दर्पण समाज के समक्ष खड़ा कर दिया है
 उस दर्पण में मनुष्य समाज की संपूर्ण स्थितियाँ बिंबित होती हैं
वाजपेयी उदयन  सं   श्रीकांत वर्मा संचयिता  पृ
वर्मा श्रीकांत  भटकामेघ  पृ
वर्मा श्रीकांत  प्रतिनिधि कविताएँ  पृ
वर्मा श्रीकांत  जलसाघर  पृ
वर्मा श्रीकांत  गरुड़ किसने देखा है  पृ
सिंह बली  कविता की समकालीनता  पृ
वर्मा श्रीकांत  मगध  पृ
आज का भारत इक्कीसवीं सदी के प्रथमार्द्ध में पदार्पण कर चुका है
 भूमंडलीकरण  उदारीकरण  बाजारवाद और उपभोक्तावाद का मौजूदा दौर आज के भारत की विशेषता है
 यह एक ऐसा दौर है जहाँ सेन्सेक्स का आँकड़ा बीस हजार पार कर जाता है और दूसरी ओर आम आदमी की तकलीफों का सूचकांक तेजी से बढ़ता रहता है
 आम आदमी अधिकाधिक समस्याओं से जूझता रहता है
 इतना ही नहीं मानव मूल्यों के टूटन और विघटन चिंता के विषय बने हुए हैं
 जीवन के सभी क्षेत्रों में व्यापक उथल पुथल मचे हैं
 परिवार  समाज  राजनीति इत्यादि सभी जगह मूल्यों का पतन हो रहा है
 यह चिंताजनक है
 अपसंस्कृति का विस्तार हो रहा है
 बाजारवादी अर्थव्यवस्था का प्रभाव बढ़ रहा है
 भूमंडलीकरण और भौतिकवादी जीवन शैली हमारे पारंपरिक अर्जित मूल्यों को तहस नहस करने में कोई कसर नहीं छोड़ रहे हैं
 आज एक ओर अंतरराष्ट्रीय स्तर पर विज्ञान तथा प्रौद्योगिकी में भारतीयों की उत्कृष्ट उपलब्धियाँ हैं तो दूसरी ओर गाँवों में आधारभूत सुविधाएँ प्राप्त नहीं होती हैं
 औरतों तथा दलितों पर परंपरागत अत्याचार व शोषण बदस्तूर जारी है
 चाँद के बाद मंगल ग्रह की उड़ान एवं वहाँ की जमीन खरीदने की कशमकश है  तो भूख और अकाल से कराहती  छटपटाती अतृप्त आत्माएँ भी भटकती फिरती हैं
 कहीं सती दहन को कहीं दलित दहन होता है
 व्यक्ति चेतना भटक रही है  मानवीयता लड़खड़ा रही है
 मधुमय विश्व की विश्व मानवता लक्ष्यविहीन  दिग्भ्रमित और निश्चेष्ट सी हो गई है
 सांस्कृतिक पहलू पंगु हो रहा है तो चिंतन निस्तेज हो रहा है
 फलस्वरूप  इनका प्रभाव प्रत्यक्ष रूप से रचनाधर्मिता पर पड़ता है
 जातिवादी राजनीति का प्रतिगामी परिणाम पूरे देश में दिखाई पड़ रहा है
 धर्म का राजनीति में व्यापक पैमाने पर इस्तेमाल हो रहा है
 देशभर में सांप्रदायिकता की यदा कदा कहर है  धर्म बाह्याचार में सीमित हो रहा है
 धार्मिक मान्यताएँ सांप्रदायिक वेश भूषा में अवतरित हो रही हैं
 हाल ही में ओड़िशा के फुलबानी जिले की दारिंगबाड़ी की घटना बड़ी चिंतनीय है
 संपर्क के सूत्रों की बढ़ोतरी हो रही है बड़ी तेजी के साथ
 संबंधहीनता की गति मंथर हो रही है
 सूचना क्रांति के विस्फोट ने सांस्कृतिक मूल्यों पर प्रश्न चिह्न खड़ा कर दिया है
 अपसंस्कृति का अंधानुकरण हिंसा और सेक्स को बढ़ावा दे रहा है
 सारांश यह है कि यहाँ मूल्यों का द्वंद्व है  समय के अनेक विरोधाभास एवं बिडंबनाएँ हैं
 पूरा भारतीय परिदृश्य अनेक संकटों से भयाक्रांत है  उपभोक्तावादी संस्कृति में हर आदमी किसी को छल रहा है  स्वयं भी छला जा रहा है
आज एक बेहद अमानवीय दबाव है    लूटो नहीं तो लूट लिए जाओगे  इन्हीं विखंडित और ध्वंसोन्मुख मूल्यों के अक्स आज साहित्य में उभर रहे हैं
 इन्हीं मूल्यों का नियामक है आज का हिंदी साहित्य
सोवियत संघ के विघटन का विश्वव्यापी प्रभाव पड़ा
 इसके फलस्वरूप संपूर्ण विश्व में भूमंडलीकरण  उदारीकरण और निजीकरण की आँधी बहने लगी
 मानवीय संबंधों के स्थान पर बाजार की प्रभुता बढ़ी
 पूँजी सर्वशक्तिमान हो गई
 धनवान विशिष्ट वर्ग में आए तो धनहीन सामान्य  इत्यादि की कोटि में गिने जाने लगे
 हिंदी साहित्य में ऐसे उपेक्षितों के प्रति संवेदना से भरपूर बिंब प्रस्तुत करते हैं राजेश जोशी
कुछ लोगों के नामों का उल्लेख किया गया जिनके ओहदे थे
बाकी सब इत्यादि थे
इत्यादि तादाद में हमेशा ही ज्यादा होते थे
इत्यादि ही करने को वे सारे काम करते थे
जिनसे देश और दुनिया चलती थी
इत्यादि हर जगह शामिल थे
पर उनके नाम कहीं भी
शामिल नहीं हो पाते थे
इत्यादि  दो पंक्तियों के बीच
संवेदनशून्यता  निस्संगता  स्वार्थपरता आज के भारतीय समाज में गहरे रूप में विद्यमान हैं
 हत्यारा खुलेआम घूमता फिरता है और निरपराध को कारागार में ठूँस दिया जाता है
 हत्यारे को केवल मदद नहीं  सांविधानिक सुविधाएँ भी मिलती हैं
 सत्ता की ओर से तमाम साधन भी जुटाए जाते हैं
 हमारे समय के प्रतिष्ठित कवि अरुण कमल की बिंबात्मक अभिव्यक्ति है
देखो हत्यारों को मिलता राजपाट सम्मान
जिनके मुँह में कौर मांस का उनको मगही पान
सबूत
आज हमारे समाज में धर्म के नाम पर सत्ता और क्रूरता का व्यापार चल रहा है
 धर्म की कट्टरता के पीछे घृणित मानसिकता और उद्देश्य निहित हैं
 लोग विलुप्त को खोजकर उनके समक्ष प्रस्तुत यथार्थ को झुठलाना चाहते हैं
 ऐसे लोगों पर व्यंग्य करते हुए विष्णु नागर कहते हैं
वे इन दिनों विलुप्त मंदिरों
विलुप्त नदियों   विलुप्त शत्रुओं
विलुप्त मित्रों की खोज में व्यस्त हैं
ताकि जो आँखों के सामने हैं
उनका विलोपन किया जा सके
हँसने की तरह रोना
ऐसी मनोवृत्ति पर व्यंग्य करते हुए कमलेश्वर ने  कितने पाकिस्तान  में भी बाबरी मस्जिद के संदर्भ में रामजन्मभूमि प्रकरण को साम्राज्यवादी शक्ति की साजिश बताया है
 आज धर्मगुरु हत्याएँ करने लगे हैं
 कुछ वर्ष पूर्व दक्षिण भारत के कई धर्मगुरुओं का दुष्कांड भी सामने आया था
 इस पर विष्णु नागर खेद प्रकट करते हुए कहते हैं
आजकल धर्म इतना अच्छा चल रहा है कि
शब्दकोश में हत्यारे का अर्थ धर्मगुरु हो गया है
आज भारत में लूटपाट की दानवलीला सर्वत्र व्याप्त है
 लूट मचाने के लिए हिंसा का माहौल खड़ा किया जा रहा है
 इस लूट के विभिन्न बिंब आज भी हिंदी कविता में प्रस्तुत हैं
 अरुण कमल के शब्दों में
ऐसा जमाना आ गया है उल्टा
कि कोई तुम्हें रास्ता बतावे तो
शक करो
वह तुम्हें लूट सकता है सुनसान पाकर
अरुण कमल की तरह संजय चतुर्वेदी ने अपनी  लुटेरे बनकर इतिहास  शीर्षक कविता में युगीन सत्य एवं विडंबना को प्रस्तुत किया है
वक्त का हर बड़ा लुटेरा
अमर है इस शहर में
लूट के अनके रूप रंग हैं
 धन लूटा जाता है  संपत्ति लूटी जाती हैं
 परंतु इससे भी चिंताजनक लूट है नारी का लुंठन  उसकी इज्जत का लूटना
 कवि विष्णु नागर के शब्दों में
उसे बताया गया था कि उसका सब कुछ लुट चुका है
जिसका मतलब ये था कि ए औरत
तेरा लुटेरा पकड़ा भी गया तो क्या फायदा
लूट का माल तो उससे बरामद होने से रहा
और उससे अपेक्षा करेंगे कि
जब उसके साथ फिर से ऐसा कुछ हो
तो वह प्रतिरोध न करे
क्योंकि जिसका सब कुछ पहले ही लुट चुका है
उसका कोई बार बार क्या लूटेगा
पिछले कई दशकों से नदी  वृक्ष  आकाश  समुद्र  धरती आदि पर हिंदी में अनेक कविताएँ लिखी जा रही हैं
 इसका अर्थ यह भी हो सकता है कि प्रकृति के बिना अपनी अपूर्णता को हम महसूस कर पा रहे हैं
 प्रकृति और मानवीय संबंधों से हमें नई ऊर्जा मिलती है
 यह नई ऊर्जा हमें निर्भयता प्रदान करती है
 मानव एवं प्रकृति का अटूट संबंध है
 दोनों अभिन्न हैं
 यह अलग बात है कि यांत्रिक सभ्यता ने मनुष्य को प्रकृति से दूर धकेलने का निरंतर प्रयास किया है
 उसे प्रकृति के विरुद्ध भी खड़ा कर दिया है
 फलस्वरूप प्रकृति एवं मानव के सहज संबंध बाधाप्राप्त हुए
 मनुष्य की संवेदना छीज गई
 प्रकृति के विनाश से नगर सभ्यता की विभीषिकाएँ सामने आईं
 प्रकृति पर मनुष्य के एकाधिकार भाव ने  उसकी वर्चस्व लालसा ने वीभत्सता खड़ी कर दी
 ऐसे ही भावों से पुष्ट मुनि क्षमासागर की काव्य पंक्तियाँ दृष्टव्य हैं
आकाश सबका
दीवारें हमारी अपनी
नदी सबकी
गागर हमारी अपनी
धरती सबकी
आँगन हमारा अपना
विराट सबका
सीमाएँ हमारी अपनी
अपना घर
विज्ञान एवं तकनीक के निरंतर विकास से प्रकृति सबसे अधिक क्षतिग्रस्त हो रही है
 पर्यावरण प्रदूषण के खतरे मँडराते हैं
 पर्यावरण विनाश काल में कवि ज्ञानेंद्रपति की व्यथा ही ध्वनित नहीं होती  अमरीका के वर्चस्ववाद पर भी उनका व्यंग्यात्मक स्वर सुनाई पड़ता है
 कवि ने यह संकेत भी किया है कि अंतरराष्ट्रीय मुद्राकोष  संयुक्त राष्ट्र संघ पर अमरीका का कैसा वर्चस्व है
 विश्व बाजार में उसका दबदबापन आज भी जारी है
बारूदी धुएँ से उठते वायुमंडल
खाँसती हाँफती काँपती मानवता किस ओर ताके
सड़क किनारे मंदिर में मर चुके अर्ध सभ्य ईश्वर की जगह
चमचमाता अचूक कंप्यूटर खड़ा है
स्क्ड  पैट्रियाट  टॉमहॉक  हेलफायर मिसाइलें  न्यूट्रान बम
न्यूक्लियर बम  हाइड्रोजन बम
इक्कीसवीं शताब्दी के प्रवेश द्वार पर लटक रहे हैं बंदनवारों की तरह
कि एक उन्मत्त साँड़ है संयुक्त राज्य अमेरिका
और उसका उफनता अंडकोश भर है संयुक्त राष्ट्र संघ
संशयात्मा
कवि ज्ञानेंद्रपति की रचना में ग्रामीण जीवन के अनेक बिंब प्रस्तुत हैं
 सूअरों के बच्चों के साथ खेलते आदिवासी बच्चों के पिता मजूरी की खोज में जा रहे हैं
 कवि इस दृश्य की बिंबात्मक अभिव्यक्ति प्रदान करता है
बहंगिया उठाए
पंजाब का देखने सूर्योदय
जहाँ सूर्य पूरी रोटी की तरह गोल
गेहूँ के खेतों के ऊपर
आज के भारत में मीडिया सरकार अथवा पूँजीपतियों का कठमुल्ला बना हुआ है मीडिया को केवल मुनाफा चाहिए
 भूख से छटपटाते  अकुलाते लोगों से उसे मुनाफा नहीं मिलता है
 अतः आदिवासियों की निर्यातना से बढ़कर कहीं अधिक महत्व देता है फैशन शो अथवा क्लब की पार्टियों को
 आज का समकालीन कवि मीडिया के माया जाल को समझता है और दूसरों को भी उस पीड़ा का अहसास कराते हुए कहता है
आजादी के गोल्डन जुबली साल में
बाजार से अपनी पसंद की चीज चुनने की आजादी
और आपकी पसंद
वे तय करते हैं
जिनके पास उपकरणों का कायाबल
विज्ञापनों का मायाबल
आपकी आजादी पसंद है उन्हें
चीजों का गुलाम बनाने की आजादी
अरुण कमल की कविताओं में बिंबों का अनोखा प्रयोग है
 उनके चौथे कविता संग्रह  पुतली में संसार         में पहली कविता पुतली में संसार है
 द्रोपदी स्वयंवर के मिथक पर आधारित इस कविता में पुतली में संसार और आँख का गोला बिंब के माध्यम से द्रोण द्वारा ली गई धनुर्विद्या की परीक्षा को समेटा गया है
 अर्जुन की मनःस्थिति अर्थात आज के मनुष्य की मनःस्थिति को प्रकट करने का सफल प्रयास भी है
 अर्जुन को मछली की आँख नहीं उसका संसार भी उनके बिंबों में दिखाई पड़ता है
मुझे तो देखना था बस आँख का गोला
और मैं इतना अधिक सब कुछ क्यों देख रहा हूँ देव
पुतली में संसार
आलोच्य कवि की कविताओं में दुर्लभ बिंबों का निर्माण बड़े ही मनोरम ढंग से हुआ है
 इन बिंबों के सृजन से कवि की काव्य प्रतिभा का परिचय भी मिल जाता है
 कवि के शब्दों में
नदी का स्वच्छ आँख के कोए जैसा पानी
और भीड़ भरे नीड़
मूक उठता चाँद
और पीपल कत्थई पत्तों से छलछल
और बटलोई में कलछुए चलने का स्वर
फैलती है भाप की गर्म गाढ़ी भाप
रात के आर्द्र नथुनों में
भारत की जनजातियों की आदिम सभ्यता  उनकी रीति नीति  उनकी जीवन शैली के साथ आज का सभ्य मानव अत्यधिक मात्रा में छेड़छाड़ कर रहा है
 उनकी चिंताओं  उनके सपनों से परिचित कराने का माद्दा लीलाधर मंडलोई में है
 आदिवासी जनजातियों के अँधेरे इलाके में पहुँचाकर कवि हमें आस्था एवं विश्वासभरे स्वर से कहता है
दुनिया में उनकी
न पहुँचा घी दूध
न गेहूँ चावल
और न उन्हा लत्ता
न पहुँची सड़कें
न रेलगाड़ी
और न बिजली
किंतु घबराए नहीं वे
कि पेड़ों में जिंदा है हरापन
और लकड़ियों में बची हुई है
उनके हिस्से की आग
कि वे भून सकते हैं वे
मछलियाँ  केकड़े  सूअर
और जला सकते हैं कभी भी मशाल
इस संदर्भ में कुछ दलित आत्मकथाओं का भी उल्लेख किया जा सकता है
  डेराडंगर    अछूत  तथा  जूठन  आदि रचनाओं में दलितों के प्रति किए जा रहे अन्याय और उन पर हो रहे शोषण के जीवंत चित्र प्रस्तुत किए गए हैं
 उत्पीड़न के इतिहास की ओमप्रकाश बाल्मीकि ने  जूठन  में प्रस्तुत किया है
 हेडमास्टर कालीराम को जैसे ही पता चलता है कि ओमप्रकाश चूहड़े का है  तभी कहता है    वह जो सामने शीशम का पेड़ खड़ा है  उस पर चढ़ जा और टहनियाँ तोड़ के झाड़ू बना ले
 पत्तोवाली झाड़ू बणाना
 और पूरे स्कूल कू ऐसा चमका दे जैसा सीसा
 तेरा तो ये खानदानी काम है
 जा


 फटाफट लग जा काम पे
   जूठन  पृ
डेराडंगर  एक घुमक्कड़ समाज के दलित की आत्मकथा है  उसकी एक पंक्ति दृष्टव्य है   काम के समय बड़ों के समान टोकरियाँ भरकर देते थे और वेतन देते समय मैं छोटा दिखाई पड़ता था
  डेराडंगर  पृ
ओमप्रकाश बाल्मीकि  मोहनदास नैमिशराय  कौशल्या बैसंती  जयप्रकाश कर्दम  हरनोट  धर्मवीर आदि ने दलित साहित्य के विभिन्न बिंबों को प्रस्तुत किया है
 अब तो दलित साहित्य का सौंदर्यशास्त्र गढ़ा जा चुका है
आज के भारत का सबसे बड़ा चिंतनीय प्रश्न है संवेदनाओं का क्षरण
 संवेदनहीनता से उत्पन्न स्थिति के बिंब हिंदी कहानी में मौजूद है
 उदय प्रकाश की नौ कहानियों का संकलन है  तिरिछ 
  तिरिछ  शीर्षक कहानी में नगर जीवन की यांत्रिकता  स्वार्थपरता  मूल्यहीनता के अनेक बिंबों के साथ ग्रामीण जीवन की सहजता को समाप्त करने वाली वीभत्सता का भी वर्णन है
 पूँजी की वर्चस्वता मानवीय मूल्यों के लिए संकट बनकर आती है
 उदय प्रकाश ने कहा है
मैं जोर जोर से बोलकर जागने की कोशिश करता हूँ


 मैं विश्वास करना चाहता हूँ कि यह सब सपना है


 और अभी आँख खोलते ही सब ठीक हो जाएगा


 मैं सपने के भीतर अपनी आँखें फाँड़कर देखता हूँ


 दूर तक 


 लेकिन वह पल आखिर आ ही जाता है


  तिरिछ  पृ
पूँजी के बढ़ते प्रभाव के चलते समाज में अमानवीयता फैल रही है  मध्यवर्गीय सामाजिक विसंगतियाँ मुँह बाएँ खड़ी हैं
 प्रशासनिक अधिकारी भ्रष्टाचार में लिप्त हो रहे हैं
 ऐसी स्थितियों के बिंब गढ़ने में उदय प्रकाश की कोई तुलना नहीं है
  दद्दु तिवारी  गणनाधिकारी    अरेबा परेबा    साइकिल    दिल्ली की दीवार    दिल्ली  जैसी कहानियाँ उपर्युक्त कथन के उदाहरण हैं
 दिल्ली शीर्षक कहानी से एक उद्धरण दृष्टव्य है    ख्वाजा  तुमको पता होना चाहिए कि दिल्ली दौलतमंद लुटेरों की नगरी है  कोई गरीब या दीन ओ ईमान वाला आदमी अगर वहाँ रहने की कोशिश करेगा  तो उसका हश्र ऐसा होगा कि उसका हाल देखने सुनने वालों के जिस्म के सारे रोएँ खड़े हो जाएँगे और नाजुक दिल ओ दिमाग वाले लोगों के आँसू सूख जाएँगे
  दत्तात्रेय के दुख  पृ
     इस संदर्भ में भगवत रावत की  कहते हैं कि दिल्ली की है कुछ आबोहवा और  शीर्षक लंबी कविता स्मरणीय है
 इसके तेरह खंड हैं
 इसमें महानगरीय जीवन में व्याप्त अमानवीयता के बढ़ते व्यापार तथा उससे पीड़ित तमाम कस्बों  शहरों के लोगों की त्रासदी के अनेक बिंब खींचे गए हैं
दिल्ली का होने के लिए
दिल्ली का होना जरूरी नहीं है
समझ से काम लें
तो दिल्ली आपकी हो सकती है
और होने को दिल्ली भोपाल में हो सकती है
पर दिल्ली में रहते हुए
आप भोपाल के नहीं हो सकते
भोपाल का होने के लिए
भोपाल का होना जरुरी है
यह बात अलग है कि अब भोपाल को
भोपाल में खोजना
कठिन होता जा रहा है
नया ज्ञानोदय  जुलाई
पूँजीवादी सभ्यता ने मनुष्य को षड्यंत्र का शिकार बनाया है
 तकनीक ने न केवल प्रकृति को बल्कि मनुष्य को भी दास बना रखा है
 इस षड्यंत्र में स्वयं मनुष्य शामिल है
 उदय प्रकाश के शब्दों में    यह उन्हें ठीक न लगता कि जहाँ आदमी होने के बावजूद एक प्लास्टिक के नगण्य और निर्जीव बटन को दबाते हैं  वहीं एक दूसरा उनके जैसा ही जीवित मनुष्य  मनुष्य होने के बावजूद उनकी यांत्रिक आवाज सुनकर अपना समूचा शरीर लिए हुए दौड़ता हाँफता उनकी मेज तक चला आता है
 यह तकनीक द्वारा प्रकृति और मनुष्य को गुलाम बनाने का एक अत्यंत मार्मिक और दहला देने वाला उदाहरण था
 विडंबना यह थी कि स्वयं मनुष्य ही इस षड्यंत्र में शामिल था
   दत्तात्रेय के दुख       हीरालाल का भूत   कहानी पर  उपरांत  नामक फिल्म बनी जिसमें वर्ग संघर्ष  अंध विश्वास  शोषण  अमानवीयता आदि के अनेकानेक बिंब प्रस्तुत किए गए हैं
 शिक्षा क्षेत्र में व्याप्त अराजकता  जातिवाद का वर्चस्व आदि के मार्मिक चित्र  पीली छतरी वाली लड़की  में अंकित हैं
 जातिवाद  भाई भतीजावाद के तमाम बिंब भी इसमें मौजूद हैं
 भूमंडलीकरण ने हमारी सामाजिक  आर्थिक  धार्मिक स्थितियों को किस रूप में प्रभावित किया है  उसका भी चित्रण है
 आज के मनुष्य की विसंगतियों के अनेक बिंब भी उकेरे गए हैं
आज हिंदी साहित्य में स्त्री लेखन ने स्त्री मुक्ति आंदोलन को नई गति प्रदान की है
 मन्नू भंडारी  कृष्णा सोबती  उषा प्रियंवदा  मृदुला गर्ग  शिवानी  ममता कालिया  सूर्यबाला  नमिता सिंह  राजी सेठ  मंजुल भगत  शशिप्रभा शास्त्री  नासिरा शर्मा  मेहरुन्निसा परवेज  आदि के कथा साहित्य में नारी जीवन के विविध बिंब अंकित हैं
 यह सत्य है कि कुछ महिला कथाकारों ने मुक्त यौन विहार को चुनकर स्त्री मुक्ति का मुद्दा बना लिया है
 पश्चिम से आयातित इस सोच का खूब अनुसरण किया है
 हालाँकि अब पश्चिम में भी इसका प्रचलन घट रहा है
 यौनमुक्ति को नारी मुक्ति का अर्थ मान बैठने का प्रचलन होने लगा
 इनमें मृदुला गर्ग का नाम सर्वोपरि है
  चितकोबरा  उनका लोकप्रिय उपन्यास रहा है
कृष्णा सोबती की कथा में अगर हम प्रेम और मृत्यु की लगभग काव्यात्मक रागात्मकता के बिंब पाते हैं तो मन्नू भंडारी में पारिवारिक स्त्रियों में आती टूटन की भाव प्रवण अभिव्यक्ति
 ममता कालिया की कहानियों में अविवाहित स्त्रियों की काफी बड़ी तादाद है
 इन अविवाहितों के आचरण से पता चलता है कि विवाह न करने का उन्हें कोई मलाल नहीं है
 परंतु ये पुरुष की तानाशाही  विकृत मानसिकता  मनमानेपन इत्यादि का विरोध करती हैं
 यह विरोध विरोध तक ही सीमित रह जाता है
 स्थगन सा दिखाई पड़ता है
 क्योंकि यहाँ वैकल्पिकता का अभाव है
 ममता कालिया की नारी इस्मत चुगताई की तरह जोखिम नहीं उठा पाती है
 जीवन के यथार्थ को कहानी के पाठ का यथार्थ बना दिया जाता है
नारीवादी आंदोलनों ने नारी समाज में कुछ हद तक जागृति एवं आत्मसम्मान का भाव भर दिया है  इसमें कोई संदेह नहीं होना चाहिए
 शिक्षित नारी ने आँखें मूँदे सब कुछ स्वीकार नहीं किया
 उस पर हो रहे अन्याय का विरोध हुआ
 प्रतिवाद का स्वर उभरा
 परंतु जब यह नारी बनाम पुरुष के संघर्ष में सीमित हो जाए तो नारीवादी आंदोलन के सामने कई प्रश्न खड़े हो जाते हैं
 ध्यान रहे कि कोई भी आंदोलन तभी सार्थक होता है जब उसमें समाज के सभी वर्गों की समान रूप से भागीदारी हो
 नारीवादी आंदोलन के पश्चिमी अध्याय ने इसे स्वीकार लिया है
 अपने देश में भी इस दृष्टिकोण को अपनाना चाहिए कि पुरुष को साथ लेकर नारी आंदोलन को सार्थक बनाया जा सकता है
नारी परिवार में गैरबराबरी  सड़कों पर उत्पीड़न  साहित्य में तसल्ली और मीडिया में ग्लैमराइज्ड होकर अपमान सहन कर रही है
 नारी चेतना ने इसे यथार्थ रूप में अभिव्यक्त किया है
 यह नारीवादी आंदोलन की सबसे बड़ी उपलब्धि है
 कभी जो नारी को प्रकृति की तरह हरी भरी  कोमलांगी के रूप में चित्रित किया गया था उस नारी के जीवन की डिजर्ट को आज हिंदी साहित्य में प्रस्तुत किया जा रहा है
 नारी कथाकारों ने नारी पर हो रही लांछनाओं  नागफनियों  तपती रेत  सूखी धारा को अपनी रचनाओं का आधार बनाया है
 उसके स्वाभिमान  उसकी अस्मिता एवं उसके साहस की बिंबात्मक अभिव्यक्ति है
 मैत्रेयी पुष्पा के  इदन्नमम    अलमा कबूतरी  जैसे उपन्यास इसके उदाहरण हैं   स्वयं मैत्रेयी जी के शब्दों में
मेरे लिए स्त्री विमर्श का अर्थ स्त्री की स्वतंत्रता  इच्छा और अस्मिता है
मैत्रेयी जी की नारी काम काज वाले संसार की है  वह चाहे  इदन्नमम  की मंदा हो या  चाक  की सारंग   अलमा कबूतरी  की अलमा हो या  गोमा हँसती है  की गोमा  सभी स्त्रियाँ जीवन के प्रत्यक्ष कुरुक्षेत्र में हैं
  इदन्नमम  से एक उद्धरण से कथाकार की नारी चेतना को स्पष्ट करने का प्रयास है
मंदाकिनी ने साफ नकारते हुए कहा   नहीं बऊ  नहीं  हम नहीं मानते


 अर्जुन द्वारा स्वयंवर करके लाई गई द्रौपदी को अपने पाँचों पुत्रों में बाँट देना तुम्हें अच्छा लगा होगा बऊ  हमें तो एक औरत के प्रति दूसरी औरत का घोरतम अन्याय और कुकर्म लगा
नारी के अधिकारों का सवाल समकालीन हिंदी साहित्य में बार बार उठाया गया है  कात्यायनी  अनामिका ही नहीं गगन गिल  सीमा सोनी तथा शुभा ने भी इसे अपने अपने ढंग से प्रस्तुत किया है
 इनकी कविताओं में कहीं नारी शोषण की पीड़ा है तो कहीं सामंतवादी सोच पर करारा प्रहार है
 इनके रचना संसार से नारी सुलभ व्यथा  पीड़ा  स्वप्न एवं आकांक्षाएँ साकार हो उठते हैं
 उदाहरणस्वरूप  कात्यायनी की निम्न पंक्तियाँ दृष्टव्य हैं
स्त्री हूँ  अज्ञान के अंधकार में भटकने को पैदा हुई
यह जानने में ही उम्र का एक बड़ा हिस्सा खत्म हो गया
पशु नहीं थी फिर भी  या बन नहीं पाई
जो अपरिचित रह जाती ज्ञान से
तब जाना कि उड़कर इस पृथ्वी से दूर जा सकते हैं
सिर्फ महान कवि
कोई आम आदमी नहीं  स्त्री कतई नहीं
नारी की दुनिया शोषण और अत्याचार की दुनिया है  पर उस दुनिया के सामने वह घुटने नहीं टेकती  संघर्षरत रहती है
 निरंतर युद्ध करती है
 ऐसा ही युद्ध है सुमन राजे का
  युद्ध  शीर्षक कविता में कवयित्री युद्धरत नारी का वर्णन करती है
 वह अकेली नहीं है
 उनका साथ देती है प्रकृति संपदा और उसके साथ है समूचा जंतु संसार
आ गया राजा का देश
रुक गई गाड़ी
मुझमें से निकल रही हैं
ओर छोर नदियाँ
गुर्राते दहाड़ते शेर
लपकती लपटें
और घूमती धरती
आक्रमण की मुद्रा में
नारी विमर्श की अन्यतम हस्ताक्षर   अन्या से अनन्या  की रचयिता प्रभा खेतान ने कविता को अपनी जरूरत स्वीकारते हुए कहा है    कविता मेरी जरूरत है  एक रिलीज  मेरे व्यक्तित्व की एक अभिव्यक्ति
  उन्होंने नारी के अधूरेपन की त्रासदी के बिंब खींचते हुए लिखा है
सारी सारी शाम
सूखते कपड़ों सी बरामदे में
प्रतीक्षा करूँ तुम्हारे आने की
एक क्षण से
दूसरे क्षण तक
नारी बेटी हो सकती है  पत्नी हो सकती है  सहचरी भी हो सकती है  माँ भी हो सकती है परंतु वह वह भी है
 उसकी एक अस्मिता है  पहचान है  भले ही उसका जीवन कँटीली झाड़ी जैसा क्यों न हो
 इस अस्मिता को बनाए रखने हेतु कवयित्री कटिबद्ध है
मैं तो एक कटिबद्ध झाड़ी
एक जंगली पेड़
हवा से बतियाती
भीड़ से अलग
हिंदी कविता में निर्मला पुतुल  कात्यायनी  अनामिका आदि ने आज की नारी के विविध रूप प्रस्तुत किए हैं
 आंदोलनरत स्त्री के बिंब भी प्रस्तुत किए गए
 स्त्री अपना घर द्वार छोड़कर दूधमुँहे बच्चों को गोद में उठाए बेहतर की उम्मीद मन में पाले शहर तक आती है
 वह मुट्ठियाँ हवा में उठाकर नारे लगाती है
 वह ब्रह्मांड में अनथक चलती पृथ्वी की तरह प्रतीत है कवि राजेश जोशी को
 अपने सद्य प्रकाशित  चाँद की वर्तनी         में कवि का उद्गार है
रैली में चलती स्त्री
जैसे ब्रह्मांड में अनथक चलती पृथ्वी को देखती है
बाहर वह जितनी दिख रही है
उससे उसके सपनों और उसके भीतर मची उथल पुथल का
अनुमान लगाना नामुमकिन है
रैली में चलती स्त्रियाँ  पृ
आज के हिंदी साहित्य में सांप्रदायिकता की समस्या के विविध बिंब उकेरे गए हैं
 हिंदी कथा साहित्य के संदर्भ में प्रेमचंद ने हिंदू मुस्लिम संस्कृति की एकता की वकालत की थी
 इस विचारधारा को  अलग अलग वैतरणी    कुहरे में युद्ध    दिल्ली दूर है    नीला चाँद  जैसे कालजयी उपन्यासों के माध्यम से विकसित किया गया है  एक धर्म निरपेक्ष भारत के निर्माण का सपना ही इन उपन्यासों में अभिव्यक्त है
  नीला चाँद  का कीर्ति वर्मा हो अथवा  कुहरे में युद्ध  का आनंद बाशेक ऐसे ही सपनों को साकार करने के लिए संघर्षरत हैं
 मंदिरों को धूलिसात करना  उनका धनकोश लूट लेना  उनकी सुंदर कलाकृतियाँ और मूर्तियाँ तोड़कर गर्वोन्मत्त अट्टहास करना   यह सब लोक रक्षा है
 यही सेवक धर्म है
 क्या इसे ही आप मानवता के उच्च गुण कहते हैं
  कुहरे में युद्ध  पृ
      तमस  हो या  कितने पाकिस्तान    सिक्का बदल गया  हो अथवा  अमृतसर आ गया  ऐसी तमाम रचनाओं में सांप्रदायिक सौहार्द्र एवं संप्रीति को ही सामने रखा गया है
 कवि नरेंद्र पुंडरीक ने  नंगे पाँव का रास्ता  कविता संकलन की  दो लोग  शीर्षक कविता में सांप्रदायिकों को कोसते हुए जो शब्द चित्र अंकित करते हैं  वह निम्नवत है
ये दो लोग
रातों रात काटकर रख देते हैं दो मुल्क
बस्ती चीखती है
दुकानें लुटती हैं
देखते  देखते
लाशों से पट जाते हैं शहर
निष्कर्ष के रूप में यह कहा जा सकता है कि समकालीन हिंदी साहित्य में आज के भारत का बिंब विभिन्न प्रश्नों के माध्यम से उपस्थापित है
 भूमंडलीकरण  उपभोगवादी संस्कृति में बाजारवाद का वर्चस्व  विकसित पूँजीवाद की छद्म लीलाएँ  सांप्रदायिक एवं आतंकवाद की वीभत्सता  स्त्री चेतना के विविध पहलू  जातीय समीकरण की चीख  मानवीय मूल्यों एवं संबंधों की भयानक क्षरणशीलता के शब्द चित्र अंकित हैं
 हिंदी का रचनाकार संबंधहीनता के महासमुद्र में गोता लगाते हुए जीवन की सीपी बटोरने का प्रयास करता है
 उसे कुछ सीपियों में मोती मिल जाते हैं तो कुछ नहीं मिलते
 महत्व इसमें नहीं कि मोती की प्राप्ति हुई या नहीं
 महत्व है उसे ढूँढ़ने में  खँगालते रहने में  उसके संधान करते रहने में
 हिंदी रचनाकार इसी सोच में रत है
 इसलिए अपने समाज तथा समय के तमाम बिंब हिंदी साहित्य विद्यमान हैं
 जब वह असहाय स्थिति में होता है  उसकी बिंबात्मक अभिव्यक्ति भी प्रस्तुत कर देता है  दूसरों के द्वारा हाँके जाने वाले आदमी की असहायता को साकार करने का प्रयास भी कवि करता है
वह एक ऐसा जानवर है जो दिनभर
भूसे के बारे में सोचता है
रातभर ईश्वर के बारे में
बैल  केदारनाथ सिंह
समकालीन हिंदी कविता की प्रगतिशील धारा सर्वाधिक सक्रिय है
 धूमिल  नागार्जुन  त्रिलोचन  केदारनाथ  मुक्तिबोध  सर्वेश्वर  रघुवीर  मलयज  लीलाधर जगूड़ी  भगवत रावत  चंद्रकांत देवताले  राजेश जोशी  विष्णु खरे  उदय प्रकाश  नरेश सक्सेना  मंगलेश डबराल  संजय चतुर्वेदी  स्वप्निल श्रीवास्तव आदि अनेकानेक कवियों ने प्रगतिशील यथार्थ की धारा को विकसित किया  सदानीरा बनाया
 आलोच्य धारा में नागार्जुन स्वनामधन्य हैं
 वे सच्चे अर्थों में जनकवि हैं
 अर्थात वे जनता के  जनता के लिए एवं जनता के दुख दर्द तथा उसकी संवेदनाओं के कवि हैं
नागार्जुन प्रगतिशील कवि हैं
 साहित्य में प्रगतिशील शब्द का प्रयोग      ई
 के आसपास हुआ
 यह प्रयोग हिंदी में ही नहीं पूरे भारतीय साहित्य में मिलता है
 स्वतंत्रता के प्राक् काल में प्रगतिशीलता मार्क्सवाद के इर्द गिर्द घूम रही थी
 परंतु आज की प्रगतिशीलता मार्क्सवाद को अपने भीतर समाहित करते हुए संसार की बहुआयामी विचारधाराओं से भरपूर है
 प्रगतिशीलता मूल्यों में सन्निहित है  निरंतर उन्नत परिवर्तनशीलता का सूचक है
 यह जड़ता से मुक्ति का प्रदाता है
 उन्नत तथा विकसित मान्यताओं की स्थापना इसका उद्देश्य है
 यथार्थवाद ही इसका पूरा कलेवर है
 आशय है कि प्रगतिशीलता यथार्थ की सच्ची अभिव्यक्ति है
मार्क्स के अनुसार साहित्य एवं जीवन अन्योन्याश्रित है
 अभिन्न भी
 जीवन में साहित्य की एवं साहित्य में जीवन की सुंदर प्रतिच्छवि है
 जीवन प्रसूत साहित्य ही जीवन को प्रभावित करने में समर्थ होता है
 इस दृष्टि से प्रगतिशील साहित्य राष्ट्रीय आंदोलन के साथ गहरे रूप से संबंधित है
 राष्ट्र की भावना को राष्ट्र तक सीमित करना ही प्रगतिशील साहित्य का उद्देश्य नहीं है
 यह उसे राष्ट्र की भौगोलिक सीमा को पार करता है
 प्रगतिशील साहित्य के इसी उद्देश्य के कारण हिंदी ही नहीं  सभी भारतीय भाषाओं के साहित्यों में प्रगतिशील आंदोलन का प्रभाव पाया जाता है
 विश्वकवि रवींद्रनाथ ठाकुर को प्रगतिशील लेखक संघ के दूसरे अधिवेशन        में अध्यक्षता करनी थी
 अस्वस्थता के कारण वे अध्यक्षता नहीं कर पाए
 परंतु इस अवसर पर उन्होंने जो लिखा था वह प्रगतिशीलता की अवधारणा को स्पष्ट करता है   जो कुछ भी हमें परमुखापेक्षी  निष्क्रिय और तर्कहीन बनाता है  वह सभी हमारे लिए प्रतिक्रियात्मक है और जो भी हममें आलोचनात्मक प्रवृत्ति जगाता है  बुद्धि और तर्क के प्रकाश में संस्थाओं और परंपराओं की समीक्षा करता है  जो भी हमें सक्रिय बनाता है  परस्पर संगठित करता है  हमें बदलकर समुन्नत करता है  उन सबको प्रगतिशील मानते हैं
प्रगतिशीलता एक प्रवृत्ति है जो व्यक्ति को यथार्थ सत्य की ओर आकृष्ट करती हैं
 यह सकारात्मक प्रतिबद्धता का भी पर्याय है
 प्रगतिशीलता प्रतिगामी दृष्टि को अग्रगामी बनाती है
 प्रगतिशीलता में जीने वाला रचनाकार आत्म विश्लेषण करता है और आत्मानुशीलन से अपने समय तथा समाज के सत्य को उद्घाटित करता है
 इस अर्थ में प्रगतिशील साहित्य नारेबाजी का साहित्य न होकर जनता का साहित्य बन जाता है
 यह जनाकांक्षाओं को वाणी प्रदान करता है
 इसमें जीवन यथार्थ की ही अभिव्यक्ति नहीं बल्कि उसके रूपांतरण की इच्छा भी मौजूद रहती है
 आम आदमी को शोषित एवं उत्पीड़ित जीवन जीने के लिए विवश करने वाले विचारों एवं संगठनों का विरोध करता है
 यह उदार एवं मानवीय भावनाओं से संपुष्ट होता है
प्रगतिशीलता की उपर्युक्त अवधारणा से नागार्जुन की कविता की अर्थवत्ता स्वयंसिद्ध हो जाती है
 नागार्जुन ने कविता लिखी
 साधारण जन के लिए कविता लिखी
 समाज तथा देश के प्रति कर्तव्यनिष्ठ एवं जागरूक कवि नागार्जुन ने अपनी कविता में सर्वहारा वर्ग के संघर्ष को चित्रित किया है
 मजदूर वर्ग की आवाज को बुलंद किया है
 देश की असहाय अवस्था से दुखी होकर अपना आक्रोश व्यक्त किया
 नेताओं की करनी और कथनी में जमीन आसमान का अंतर देखकर वे मर्माहत हुए
 उन्होंने कभी तत्कालीन अव्यवस्था पर कुठाराघात किया तो कभी सामाजिक अर्थनीतिक असमानता पर तीखा प्रहार किया
 उन्होंने  आँखिन देखी  को ही अपनी रचना का आधार नहीं बनाया बल्कि गंध रूप रस शब्द स्पर्श सब साथ साथ इस भू पर जी भर भोगने के पश्चात अपनी रचनाशीलता का साक्षात्कार करवाया तथा मानसिक धरातल पर जुड़े रहे
 इस संदर्भ में अजय तिवारी की मान्यता है    नागार्जुन का सचेत और अचेत भावबोध जनता के साथ अभिन्न रूप से जुड़ा है
 स्वभावतः जनता के जीवन को कष्टमय और कलहपूर्ण बनाने वाली प्रत्येक वस्तु नागार्जुन की घृणा का पात्र है
 उनकी यह घृणा कितनी प्रचंड है  इसे समझना कठिन नहीं है
  बाबा नागार्जुन के इस अभिन्न जुड़ाव के कारण उनकी विशिष्टता बनी रही जबकि उनके समकालीन कवि पैंतरे बदलने में पीछे नहीं थे
 नेमिचंद जैन  भारतभूषण अग्रवाल बार बार अपना स्टैंड बदलते रहे
नागार्जुन जीवन की संपूर्णता के कवि हैं
 प्रकृति  मनुष्य  सचर अचर  सृष्टि  जीवन  मृत्यु  प्रकाश  तिमिर  विधि  निषेध  पाप  पुण्य  यश  कलंक आदि से कवि की संबद्धता है
 बहुजन समाज की अनुपल प्रगति के निमित्त के साथ साथ समाज के अंधों बधिरों को सन्मार्ग दिखलाने के लिए उनकी प्रतिबद्धता है
 प्रेम  उल्लास  अपनापन आदि के प्रति कवि की आबद्धता है
 वास्तव में प्रतिबद्धता  संबद्धता  आबद्धता जीवन को महत्तर उद्देश्य की ओर उन्मुख करती है
 इन्हें जीवन से अलग करके देखा नहीं जा सकता है
 पुनः नागार्जुन की विपुल काव्यभूमि में अनुभवों का प्राचुर्य है
 जीवनानुभूति से परिपूर्ण है
 प्रकृति एवं मनुष्य के साथ साथ पशु जगत के प्रति भी कवि की व्यक्त संवेदना संपूर्ण जीवन की प्रतीति कराती है
 अरुण कमल ने कहा भी है    नागार्जुन न तो सिर्फ व्यंग्यकार हैं  न सिर्फ राजनीतिक कवि  न सिर्फ बादलों के कवि
 नागार्जुन संपूर्ण जीवन के कवि हैं
नागार्जुन की कविता जीवित कविता का निदर्शन है
 सामान्य जन से जुड़े सवालों के प्रति उन्होंने गहरी वचनबद्धता दिखाई है
 निराला की कविता  कुकुरमुत्ता  में कुकुरमुत्ता का सर्वाधिक मन रमता है
नाचता है सूदखोर जहाँ कहीं व्याज डुचता
नाच मेरा क्लाइमेक्स को पहुँचता
ठीक इसी तरह नागार्जुन का कवि मन समाज की उपेक्षित  अछूती वस्तुओं की गहराई में पहुँचता है और संवेदना का सोता प्रवाहित करता है
 इस कार्य में नागार्जुन का कवि मन सर्वाधिक विरमता है
 नामवर सिंह ने कहा भी है    नागार्जुन की यही कल्पना रिक्शा खींचने वाले  फटी बिवाइयों वाले  गुट्ठल घट्ठो वाले  कुलिश कठोर खुरदुरे पैरों के चित्र भी आँकती है और उसकी पीठ पर फटी बनियाइन के नीचे क्षार अम्ल विगलनकारी  दाहक पसीने का गुणधर्म  भी बतलाती है
 मनुष्य के ये रूप हैं जो नागार्जुन न होते तो हिंदी कविता में शायद ही आ पाते
नागार्जुन जनता के कवि हैं
 जनता के प्रति उनकी संवेदना का स्वर सदा मुखरित हुआ है
 उन्होंने अपने जीवन संघर्ष से जनता के जीवन संघर्ष को केंद्रीभूत किया
 जनता के मनोभावों एवं उसकी आकांक्षाओं को मूर्त करने का प्रयास किया
 वे केवल जनता के बीच नहीं गए बल्कि उन्होंने उसे अपना बनाया
 तादात्म्य स्थापित किया
 इसलिए उनकी कविता जनता से प्रत्यक्ष रागात्मक संबंध स्थापित करने में सफल होती है
 वास्तव में जनता का विश्वास अर्जित करने के लिए जनता का होना जरूरी है
 जनता के बीच जाकर कविता करना आवश्यक है
 नागार्जुन ने  अन्न पचीसी के दोहे         में लिखा है
कबिरा खड़ा बाजार में  लिए लुकाठी हाथ
बंदा क्या घबराएगा  जनता देगी साथ
छीन सके तो छीन ले  लूट सके तो लूट
मिल सकती कैसे भला  अन्न चोर को छूट
नागार्जुन ने जहाँ कहीं अन्याय देखा  जन विरोधी चरित्र की छ्द्मलीला देखी  उन सबका जमकर विरोध किया उन पर तीव्र प्रहार किया
 पश्चिम बंगाल की राजनीति में सत्तर के दशक में हो रही सरकारी तांडवलीला से परिचित कराते हुए उन्होंने      ई
 में  शासन की बंदूक  शीर्षक कविता लिखी
 तत्कालीन राजनीति का मुखौटा उघाड़ते हुए बेबाक टिप्पणी प्रस्तुत करने में कवि नहीं चूकता
सत्य स्वयं घायल हुआ  गई अहिंसा चूक
जहाँ तहाँ दगने लगी  शासन की बंदूक
जली ठूँठ पर बैठकर गई कोकिला कूक
बाल न बाँका कर सकी शासन की बंदूक
भारतीय स्वतंत्रता आंदोलन के दौरान जनता को रामराज्य का सपना दिखाया गया था
 राजनीतिक आजादी मिल गई
 रामराज्य के सपने स्वप्न बने रहे
 फलस्वरूप भारतीयों को हताशा एवं निराशा का सामना करना पड़ा
 भारतीय जन जीवन में जीने वाले कवि नागार्जुन ने भी इसे हृद्बोध किया
 निराला ने नेहरू पर कविता लिखी थी  व्यंग्यात्मक शैली में
 पर नागार्जुन ने नेहरू पर जिस चुटीले अंदाज में कविता लिखी वह अन्यत्र दुर्लभ है
 ब्रिटेन की महारानी के भारत आगमन को नागार्जुन ने देश का अपमान समझा और लिखा
आओ रानी हम ढोएँगे पालकी
यही हुई है राय जवाहरलाल की
रफू करेंगे फटे पुराने जाल की
नागार्जुन ने ब्रिटेन तथा अमेरिका जैसी महाशक्तियों का विरोध उस समय निर्द्वंद्व भाव से किया है जब देश के कर्णधार एवं तथाकथित बुद्धिजीवी आशाभरी नजर से  प्ले बॉयज  की भूमिका अदा करते थे
 नागार्जुन के इस विरोध तथा व्यंग्यात्मक भाव ने हिंदी कविता को नई गति दी
 उन्होंने अमेरिकी साम्राज्यवाद पर करारा प्रहार करते हुए लिखा है
जाओ  भस्मासुरी नृत्य का कहीं और ही करो रिहर्सल
नेशनल इमरजेंसी के दौर में कवि ने इंदिरा गांधी की आपातकालीन घोषणा की तीव्र निंदा की  स्वैराचार का विरोध किया
 इंदिरा जी को बाघिन कहने में उन्हें कोई हिचक न हुई
 नागार्जुन के शब्दों में
इंदु जी  इंदुजी
क्या हुआ आपको
बेटे को तार दिया
बोर दिया बाप को
और इसके पश्चात् कवि नागार्जुन ने व्यंग्य रूपी हथियार को धार देते हुए कहा है
देवी  अब तो कटें बंधन पाप के
लाइए  मैं चरण चूमूँ आपके
स्पष्ट है कि नागार्जुन की इन कविताओं में संघर्ष एवं विद्रोह है
 परंतु जनता की विजय भावना के प्रति कवि की दृढ़ आस्था भी है
 जनशक्ति के प्रति उनका अगाध विश्वास है
 इसलिए अराजक व्यवस्था पर वे पूरी शक्ति से निर्मम प्रहार करते रहे
 नामवर सिंह के अनुसार    इस प्रहार में धार वहाँ आती है जहाँ आवेश संयत होकर व्यंग्य का रूप लेता है और कत्थई दाँतों की मोटी मुस्कान बेतरतीब मूँछों की थिरकन बन जाती है
नागार्जुन ने अपने समय की राजनीति के द्वंद्व एवं विद्रूप को उभारने का सफल प्रयास किया है
 दिल्ली से टिकट मार के लौटने वाले एम
एल
ए
 या एम
पी
 के अभ्यर्थी प्रसन्नचित हैं
 उनके हथकंडों पर विद्रूप करते हुए नागार्जुन  आए दिन बहार के         शीर्षक कविता में कहते हैं
सपने दिखे कार के
गगन विहार के
सीखेंगे नखरे  समुंदर पार के
लौटे टिकट मार के
आए दिन बहार के
इसी प्रकार  मंत्र  शीर्षक लंबी कविता में राजनीतिक पक्षों में विद्यमान विद्रूप एवं वीभत्सता का जो यथार्थ प्रस्तुत है   कर दो वमन  में आर्थिक विषमता पर जो व्यंग्य है उसके मूल में कवि की आम जनता से घनिष्ठता ही है
 जन जन में ऊर्जा भर देने के लिए कटिबद्ध कवि ने अपना परिचय देते हुए कहा है
प्रतिहिंसा ही स्थायीभाव है मेरे कवि का
जन जन में जो ऊर्जा भर दे  मैं उदगाता हूँ कवि का
नागार्जुन सामाजिक समस्याओं के प्रति सचेष्ट दिखाई पड़ते हैं
 उन्होंने जीवन और कविता को अधिकाधिक घनिष्ठ बनाया है
 सामाजिक यथार्थ के प्रति सजग एवं संवेदनशील बने रहना कवि नागार्जुन की कविता की आत्मा है
  हरिजन गाथा  शीर्षक कविता में बेलछी नरसंहार को आधार बनाया गया है
 हरिजनों पर पाशविक अत्याचार की पृष्ठभूमि में रचित उक्त कविता में गर्भकुक्षियों के अंदर भ्रूण तक को सहन करने पड़े जुल्म का मार्मिक चित्रण है
 साथ ही  श्याम सलोने शिशु के हाथों में बरछा भाला बम इत्यादि के निशान लेकर जन्म ग्रहण करने का चित्रण गोधरा काण्ड की नृशंसता एवं वीभत्सता को तरोताजा कर देता है
आड़ी तिरछी रेखाओं में
हथियारों के ही निशान हैं
खुखरी है  बम है  असि भी है
गंडासा भाला प्रधान है
नागार्जुन ने आर्थिक समानता पर आधारित समाज का सपना देखा था  ऐसे समाज की स्थापना उनकी प्रमुख चिंता थी
 इस चिंता का समाधान उनकी दृष्टि में लाल रंग में था
 इसलिए उन्होंने लाल रंग का सहारा लिया
 क्रांति की पक्षधरता का परिचय प्रदान किया
 तेलंगाना  नक्सलबाड़ी या भोजपुर ने इन्हें अपनी ओर खींचा
 कवि ने भोजपुर        कविता में मिट्टी यानी यथार्थ का गुणगान किया है
चमत्कार है इस माटी में
आओ  आओ  आओ  आओ
तुम भी आओ  तुम भी आओ
देखो  जनकवि  भाग न जाओ
तुम्हें कसम है इस माटी की
इस माटी की
 इस माटी की
 इस माटी की
एक ओर आर्थिक असमानता से उत्पन्न हाहाकार तो दूसरी ओर भ्रष्टाचार  अविश्वास से भरपूर साम्राज्य का साक्षात्कार करने के पश्चात कवि मर्माहत हो उठता है
 ईमानदारी को दफनाकर लोग भ्रष्टाचार में डूबे रहते हैं
नया तरीका अपनाया है राधे ने इस साल
बैलों वाले पोस्टर साटे  चमक उठी दीवाल
नीचे से लेकर ऊपर तक समझ गया सब हाल
सरकारी गल्ला चुपके से भेज रहा नेपाल
अंदर टँगे पड़े गांधी तिलक जवाहरलाल
प्रगतिशील कवि नागार्जुन ने धार्मिक बाह्याचार  ढोंग  पाखंड  अंधविश्वासों  पुरानी मान्यताओं  दकियानूसी विचारों  जर्जर  रूढ़ियों एवं गलित परंपराओं पर गुरु हथौड़ा से प्रहार किया है
  प्यासी पथराई आँखें  काव्य संकलन की  काली माई  कविता में कवि की व्यंग्योक्ति है
कितना खून पिया है  जाती नहीं खुमारी
सुर्ख और लंबी है मइया जीभ तुम्हारी
पुनः कल्पना के पुत्र हे भगवान में  कवि ने अपनी प्रगतिशीलता का प्रमाण प्रस्तुत करते हुए भगवान को मानव कल्पना प्रसूत बताया है
 कवि के शब्दों में
परिधि यह संकीर्ण  इसमें ले न सकते साँस
गले को जकड़े हुए हैं यम नियम के फाँस
पुराने आचार और विचार
गगन में नीहारिकाओं को न करने दे अभिसार
सन      ई
 में विरचित  थकित चकित भ्रमित भग्नमन  कविता में बाबा नागार्जुन ने सदियों से चली आ रही मठाधीशों की जड़ता की खिल्ली उड़ाई है
 धर्मभीरु जनता को सत्य का साक्षात्कार कराकर उसे जागरूक बनाने का प्रयास किया है
धर्म भीरु पारंपरिक जन समुदायों की
बूँद बूँद संचित श्रद्धा के सौ सौ भाँड़
जमा है  जमा होते रहेंगे
मठों के अंदर
तो क्या मुझे भी बुढ़ापे में पुष्टई के लिए
वापस नहीं जाना है किसी मठ के अंदर
प्रगतिशील नागार्जुन की कविता में देश प्रेम की भावना विशेषोन्मुखी है
 कवि ने अपनी जन्मभूमि तरउनी ग्राम के प्रति प्रेम भाव दिखाया है
 अपने गाँव से दूर रहकर कवि को स्मरण होता है
याद आता मुझे अपना वह तरउनी ग्राम
याद आती लीचियाँ औ आम
याद आते मुझे मिथिला के रुचिर भू भाग
याद आते धान
याद आते कमल  कुमुदिनी और ताल मखान
याद आते शस्यश्यामल जनपदों के
रूप गुण अनुसार ही रखे गए वे नाम
याद आते वेणु वन के नीलिमा के निलय अति अभिराम
प्रगतिशील कवि नागार्जुन ने  वह तुम थी    सिंदूर तिलकित भाल  जैसी कविताओं में राबर्ट ब्राउनिंग अथवा निराला की तरह पत्नी को प्रेयसी के रूप में चित्रित किया है
 निराला ने पुत्री प्रेम पर आधारित  सरोजस्मृति  शीर्षक कविता लिखी तो नागार्जुन ने उसे आगे बढ़ाते हुए निम्नवर्ग में विद्यमान सौंदर्य चेतना को रूपायित किया है
  गुलाबी चूड़ियाँ  ऐसी कविता है
 नागार्जुन ने प्रगतिशील सौंदर्यशास्त्र में अपनी विशिष्ट पहचान बनाई है
 कथन की पुष्टि के लिए खुरदुरे पैर की निम्न पंक्तियाँ द्रष्टव्य हैं
देर तक टकराए
उस दिन इन आँखों से वे पैर
भूल नहीं पाऊँगा फटी बिवाइयाँ
खुब गई दूधिया निगाहों में
धँस गई कुसुम कोमल मन में
जीवन की संपूर्णता के कवि नागार्जुन ने प्रगतिशील काव्यधारा में युगांतकारी भूमिका अदा की
 कबीर और निराला के पश्चात नागार्जुन ही ऐसे कवि हैं जिन्होंने कभी भी गिड़गिड़ाना नहीं सीखा
 टूट भले जायें पर झुकना नहीं सीखा
 लंबे जीवन संघर्ष के पश्चात् जीवन का मूलमंत्र प्राप्त किया
  कवि हूँ पीछे  पहले तो मैं मानव हूँ    को आप्त वाय माना  सत्ता का क्रूर खेल हो  पूँजीपति की शोषणकारी लीलाएँ अथवा धर्म के ध्वजाधारियों की स्वार्थपरता इन तमाम विषयों पर नागार्जुन ने व्यंग्यवाण छोड़े  गर्जन किया
 नागार्जुन अपने कवि जीवन के प्रारंभ से अंत तक जनता से जुड़े रहे  जनता के बनकर रहे और जनता के लिए कविता लिखते रहे
 वे आजीवन जनशक्ति के उपासक रहे
 मानववादी संवेदना को अपनी कविता के माध्यम से सींचते रहे
 कवि की भूमिका का निर्वहन करते हुए उन्होंने जो      ई
 में कहा था उसे मानों आज भी साकार कर रहे हों
जनता मुझसे पूछ रही है क्या बतलाऊँ
जनकवि हूँ  मैं साफ कहूँगा  क्यों हकलाऊँ
समकालीन हिंदी कविता का इतिहास फलक अत्यंत विस्तृत है
 मुक्तिबोध नागार्जुन से लेकर एकांत श्रीवास्तव एवं भरत प्रसाद तथा निशांत तक की कविताओं में असंख्य पदचिह्न प्राप्त होते हैं
      ई
 से लेकर आज तक लगभग    वर्षों के काव्य संसार को समकालीन हिंदी कविता के नाम से अभिहित किया जाता है
 इस कालावधि में रची गई कविताएँ विविध रंग  रूप एवं स्वाद की हैं
 समकालीन हिंदी कविता की विभिन्न प्रवृत्तियाँ हैं
 उन प्रवृत्तियों पर चर्चा पुनरुक्ति ही होगी
भक्तिकालीन एवं प्रगतिवादी काव्य को छोड़कर हिंदी काव्य में आम आदमी लगभग उपेक्षित ही रहा है
 आम आदमी न केवल साहित्य में बल्कि समाज में भी हमेशा अवांछित रहता है
 परंतु वस्तुस्थिति यह है कि आम आदमी के सहयोग के बिना कुछ भी संभव नहीं होता
  अपनी केवल धार           सबूत           नए इलाके में         और  पुतली में संसार         के कवि अरुण कमल ने इस आम आदमी को सबसे कमजोर बताया है
 उनके शब्दों में
बिलकुल निहत्था  पर हाथ बिना ऊपर उठाए
मैं हत्यारों से मिलने जाना चाहता हूँ
जाना चाहता हूँ उसकी तरफ से
जो सबसे कमजोर है
अरुण कमल के सबसे कमजोर आदमी को संजय चतुर्वेदी ने छोटे आदमी कहा है
 कवि संजय चतुर्वेदी इन छोटे आदमियों को एक ब एक खड़े होने का आग्रह करते हैं  ताकि हत्यारों तथा अत्याचारियों की क्रूर लीला समाप्त हो
खड़े हो छोटे आदमी खड़े हो
एक दूसरे का हाथ पकड़कर
नहीं तो बड़े आदमी का युग
कभी नहीं होगा समाप्त
आम आदमी को कवयित्री निर्मला गर्ग मामूली आदमी के नाम से जानती हैं
 इस मामूली आदमी की मामूली सी इच्छाएँ अधूरी रह जाती हैं
 पिछले बीस तीस वर्षों से वह इन्हीं अपूर्ण इच्छाओं की अतृप्ति से पीड़ित है
 कवयित्री के शब्दों में
कभी पहाड़ पर जाऊँगा
तो पहनूँगा उजली कमीज
मामूली आदमी की यह एक
गैर मामूली इच्छा है
आज से बीस तीस वर्ष पहले
यह मामूली इच्छा ही रही होगी
आज से बीस तीस वर्ष बाद
यह मामूली आदमी की जेब से
बाहर छूट चुकी होगी
मामूली आदमी घिरा होगा तब
ऐसी ही अनगिनत
गैर मामूली इच्छाओं से
मामूली आदमी की विडंबनाओं तथा अभिशापित जीवन पर प्रकाश डालते हुए हेमंत कुकरेती की एक कविता का शीर्षक है    बादल घिरने पर इन दिनों  अपने अधिकारों से वंचित नागरिक की व्यथाओं के बादल घिरे रहते हैं
 ऐसी स्थिति में अधिकारों से वंचित नागरिक की दुविधाग्रस्त जिंदगी  उसके पारिवारिक जीवन की अशांति  स्नेहिल वातावरण की कमी को रेखांकित करते हुए हेमंत कुकरेती कहते हैं
कल्याणकारी राज्य में अपने हकों से वंचित नागरिक
गटर में ढूँढ़ रहे थे ठिकाना
कैसा समाज बना रही थी राजनीति कि
परिवार में रिश्तों का नाम लेन देन था
शराब की दुकानों पर भी नहीं थी बराबरी
यह कैसे समाज की रचना हो रही है जहाँ प्रेम के रिश्ते व्यवसायीकरण के आधार पर बन रहे हैं
 मानवीय संबंधों तथा संवेदनाओं के क्षरण को कवि ने अपनी आलोच्य कविता में रेखांकित किया है
कवि दिनकर ने कहा था  श्वानों को मिलते दूध वस्त्र  भूखे बच्चे अकुलाते हैं
 माँ की हड्डी से चिपक ठिठुर जाड़ों की रात बिताते हैं
  यह स्थिति आज की तारीख में भी यथावत है
 विश्वनाथ प्रसाद तिवारी भूखे जन की पीड़ा पर प्रकाश डालते हैं और वर्ग संघर्ष का रेखांकन करते हुए कहते हैं
जब सधी हुई चम्मचों से चख रहे थे लोग
छप्पन व्यंजन
हरिया के हाथों से छूटकर गिर पड़ी भरी प्लेट
और इस तरह पकड़ा गया हरिया
भरपेट भोजन करते
आम आदमी कोल्हू के बैल की तरह जीवन जी रहा है
 दिनभर जी तोड़ मेहनत करने के बावजूद उसे आधा पेट भोजन नहीं मिल पाता
 कठिन से कठिन परिश्रम करता है परंतु जीवन की प्राथमिक आवश्यकताओं को भी पूरा नहीं कर पाता है
हिंदी के वरिष्ठ कवि विजेंद्र की एक लंबी कविता है  तस्वीरन अब बड़ी हो चली 
 इसमें कवि ने एक युवा होती किशोरी की पीड़ा और त्रासदी को रूपायित किया है
 गरीबी  भुखमरी  अन्याय  शोषण आदि की जीवंत तस्वीर तस्वीरन पेश करती है
 वह केवल एक युवती नहीं बल्कि लाखों युवतियों की मूक व्यथा को साकार करती है
कोई नहीं जानता
फूलों को चुनते चुनते
जुग बीता
जिनका
वे उनकी गंध नहीं ले पाए
गजरे गूँथे
हार बनाए
तब जाके घर में
ये दाने आए
आज की सामाजिक   राजनीतिक व्यवस्था में यदि आम आदमी के अधिकारों का हनन हो तो वह शोषण के विरुद्ध आवाज कहाँ उठा पाता है
कवि एकांत की लंबी कविता समय के सुरों से वनवासियों के जीवन संग्राम को अभिव्यक्त करती है
दुखता रहता है जीवन
दुखते पाँव
और दुखते हुए जीवन के साथ
ये चलते रहते हैं
रास्ता बनाते हुए
नदियों में डूब गई जो सभ्यताएँ
क्या उनमें ये मनुष्य थे
सभ्यता का विकास निरंतर हो रहा है
 परंतु सभ्यता में ऐसे आम आदमी का कोई स्थान नहीं है
 पूँजीवादी सभ्यता में ऐसे अनुपयोगी पुर्जों की भला क्या पहचान हो सकती है
कहते हैं कि भूमंडलीकरण  उदारीकरण और निजीकरण की आँधी ने सारे संसार का काया पलट कर दिया है
 परंतु कैसा परिवर्तन
 कौन से नए रूप सामने आ रहे हैं
 मानवता एवं भाईचारा के स्थान पर बाजार का प्रभुत्व किसने चाहा था
 मानवीय संबंधों को कॉमोडिटी में बदलने की ख्वाहिश किसकी थी
 बाजारवाद ने हमें कुछ दिया तो उसका सौ गुना हमसे छीन भी लिया है
 उसके वर्चस्व ने आम आदमी को असुरक्षा एवं अनिश्चयता के चक्रव्यूह में उलझाए रखा है
 आम आदमी की पीड़ा और उसके द्वंद्व के उकेरते हुए एकांत श्रीवास्तव कहते हैं
किस बात पर हँसूँ
किस बात पर रोऊँ
किस बात पर समर्थन
किस बात पर विरोध जताऊँ
हे राजन
 कि बच जाऊँ
आम आदमी सर्वदा उपेक्षित रहता है
 चाहे देश का निर्माण हो अथवा किसी महत्वपूर्ण परियोजना को सफलीभूत करना हो  सभी कामों में आम आदमी की सक्रिय भागीदारी रहती है
 आम आदमी काम करता है परंतु विशिष्ट व्यक्ति का नाम होता है
 सैनिक युद्ध करता है परंतु जीत शासक की होती है
 इतिहास में भी केवल शासक   राजा का नाम होता है
 आम आदमी का वहाँ कोई स्थान नहीं है
 उसे कभी कभार दयातिरेक में फुटकल अथवा इत्यादि के अंतर्गत रख दिया जाता है
 ऐसी स्थिति की व्यंजना करते हुए राजेश जोशी लिखते हैं
कुछ लोगों के नामों का उल्लेख किया गया
जिनके ओहदे थे
समकालीन कविता में गहरी संवेदनशीलता है
 आम आदमी  बंधुवा मजदूर  बाल मजदूर के प्रति कवि की संवेदनशीलता अत्यंत मार्मिक है
 बंधुवा बाल मजदूरों की समस्या पर राजेश जोशी की एक कविता है    बच्चे काम पर जा रहे हैं  जो हमारी व्यवस्था पर करारा व्यंग्य करती हैं
कोहरे से ढँकी सड़क पर
बच्चे काम पर जा रहे हैं
सुबह सुबह
हमारे समय की सबसे भयानक पंक्ति है यह
भयानक है इसे विवरण की तरह लिखा जाना
लिखा जाना चाहिए इसे एक सवाल की तरह
काम पर क्यों जा रहे हैं  बच्चे
समकालीन हिंदी कविता में आम आदमी के प्रति यह संवेदनशीलता निरंतर गतिशील प्रतीत होती है
 आलोकधन्वा की  बूनो की बेटियाँ  हो अथवा गोबिंद प्रसाद की  कोई ऐसा शब्द दो  अथवा हेमंत कुकरेती की  प्यासे को देते नहीं पानी  हो  सबमें मनुष्य की तलाश जारी है
 हाशिये का जीवन जीने के लिए मजबूर प्रतिकूल सामाजिक अवस्था से निष्कासित आम आदमी की व्यथा कथा से समकालीन कविता की जनोन्मुखी प्रवृत्ति का परिचय मिलता है
 हेमंत की कविता का निम्न अंश दृष्टव्य है
एक एक करके सारे सूर्य सागर में दफन हो जाते हैं
यह पहला सोमवार है या साल का आखिरी दिन
समय को याद रखना कष्ट में होना है
उससे छिपकर मैं रोज आता हूँ वह रोज बीत जाता है
फिर भी मैं बचा हूँ
तो बचा है मनुष्य
कविता में एक उमा की कहानी  शीर्षक कविता में कवि एकांत श्रीवास्तव एक तलाकशुदा नारी की बेबसी को व्यक्त करते हुए कहते हैं
मेरी और मेरी कविता की सदिच्छा बस इतनी है
कि उमा को कहीं कोई छोटा मोटा काम मिल जाए
और थोड़े से हरे पत्ते आ जायें
एक झुलसे हुए पेड़ में
सूखी नदी में उतर आए नए जल की धार
भूमंडलीकरण आजादी का नहीं बल्कि गुलामी का भूमंडलीकरण है
 सारा देश पूँजीवादी साम्राज्यवाद के चंगुल में फँस रहा है  अपसंस्कृति से आक्रांत हो रहा है
 अपनी बहिरंगी चकाचौंध में चमकते देश की तुलना डिज्नी लैंड से करते हुए समकालीन हिंदी कविता की विश्वसनीय आवाज कात्यायनी याद दिलाती हैं कि ऐसे दुस्समय में सामान्य स्त्री की स्वतंत्रता की उम्मीद करना अनुचित है
 कात्यायनी की  एक आशंका  शीर्षक कविता का निम्न अंश दृष्टव्य है
जल्दी ही
देश में
कई डिज्नी लैंड
होंगे
जल्द ही पूरा देश
एक डिज्नी लैंड
होगा
क्या आशा करूँ
कि
उसके बाहर
मेरा घर होगा
साम्राज्यवाद ने हमारी संस्कृति को अमानवीय बनाया है
 मानवीय नाते रिश्ते वैभव के सामने ठिंगने बौने प्रतीत हो रहे हैं
 रजनी तिलक इस स्थिति का अहसास कराते हुए कहती है
आज
इस आधुनिक युग में
गर्भ में ही कन्यावध होता है
वहाँ से बच गए तो
ससुराल में होता है उसका होम
दहेज की आग में
नारी इस युग की त्रासदी
पतित संस्कृति की
सुस्मिता सेन और ऐश्वर्य राय
पूँजीवादी मकड़जाल का खिलौना
सांप्रदायिकता की अग्नि में सारा देश प्रज्ज्वलित हो रहा है
 यह भारत की ही नहीं  पूरे विश्व की एक प्रमुख समस्या है
 इससे सर्वाधिक प्रभावित होता है आम आदमी
 कवि मंगलेश डबराल के आम आदमी की स्थिति अत्यंत दयनीय है
 आम आदमी के अंतर्गत मिस्त्री  कारीगर  कलाकार  मजदूर सभी समाहित हैं
 मंगलेश डबराल के शब्दों में
और जब मुझसे पूछा गया तुम कौन हो
क्या छिपाए हुए हो अपने भीतर एक दुश्मन का नाम
कोई मजहब कोई ताबीज
मैं कुछ कह नहीं पाया मेरे भीतर कुछ नहीं था
सिर्फ एक रंगरेज एक मिस्त्री एक कारीगर एक कलाकार
एक मजदूर था
आम आदमी का वातावरण हिंसा का  अत्याचार का  शोषण का  भुखमरी का  गरीबी एवं विषमता का है
 समकालीन कवियों ने इसकी ओर समाज का ध्यानाकर्षण कराने के साथ साथ आम आदमी के बहाने संवेदनहीनता  संबंधहीनता पर भी अपनी चिंता जताई है
 समाज में जी रहे या जीने के लिए विवश  हाशिए पर पड़े आम आदमी की समस्याओं  विसंगतियों और विडंबनाओं को समकालीन हिंदी कवियों ने आत्मीयता के साथ चित्रित किया है
अरुण कमल  नए इलाके में  पृ
चतुर्वेदी संजय  प्रकाश वर्ष  पृ
गर्ग निर्मला  कबाड़ी का तराजू  पृ
कुकरेती हेमंत  समकालीन भारतीय साहित्य  सितंबर अक्टूबर
विश्वनाथ प्रसाद  स
भा
सा
  सितंबर अक्टूबर
श्रीवास्तव एकांत   समय के सुरों से  पहल      पृ
श्रीवास्तव एकांत  अन्न हैं मेरे शब्द  पृ
जोशी राजेश  दो पंक्तियों के बीच  पृ
जोशी राजेश   बच्चे काम पर जा रहे हैं   समकालीन भारतीय साहित्य  जुलाई सितंबर
कुकरेती हेमंत   प्यासे को देते नहीं पानी   समकालीन भारतीय साहित्य  अंक       पृ
श्रीवास्तव एकांत   एक उमा की कहानी  कथन  जनवरी मार्च
डबराल मंगलेश  गुजरात का विक्षोभ  पृ
आज का विश्व सांप्रदायिकता की विष ज्वाला से जर्जरित है
 संपूर्ण दुनिया के लिए सांप्रदायिकता सबसे बड़ी चुनौती है
 धर्म खतरे में है और धर्म निरपेक्षता प्रबल संकटों का सामना कर रही है
 सत्ता के गलियारे में सांप्रदायिकता की लहर छाई हुई है
 धार्मिक एवं फासीवादी शक्तियों के लिए सांप्रदायिकता सबसे बड़े हथियार के रूप में इस्तेमाल हो रही है
 धार्मिक कट्टरता का विषैला वातावरण सर्वत्र प्रसरित है
 अवसरवादिता फल फूल रही है
 धर्मांधता के मकड़ जाल में फँसकर आम जनता कराह रही है  छटपटा रही है
 धार्मिक उन्माद से निरीह तथा निरपराध जीवंत दग्ध हो रहे हैं
 वैमनस्य का भाव पनप रहा है
 वैरी भाव दिन दूनी रात चौगुनी बढ़ता जा रहा है
 अनास्था बलवती हो रही है
 भेद भाव की लंबी दीवारें निर्मित हो रही हैं
 एक दूसरे को अविश्वास की नजर से देखने की प्रवृत्ति बढ़ रही है
 मनुष्य के स्वभाव में संदेह कुंडली मारकर बैठने लगा है
 कभी गोधरा तो कभी कोंधमाल और कभी मुंबई में सांप्रदायिकता की लहलहाती शिखा विनाश की लीला रचती है
 कहीं मुस्लिमों का नर संहार  कहीं ईसाइयों की हत्या तो कहीं हिंदुओं पर हमले जारी रहते हैं
 ऐसे में सबसे बड़ी क्षति हो रही है मानवता की
 सांप्रदायिकता न हिंदुओं की हत्या करती है और न मुसलमानों की या ईसाइयों की बल्कि मनुष्य का खून करती है
 सांप्रदायिकता का कोई रंग नहीं होता
 उसका कोई धर्म नहीं होता
 बस  सांप्रदायिकता होती है
धर्म  संप्रदाय  संस्कृति  जाति और भाषा की खाल ओढ़कर सांप्रदायिकता लोगों में जहर घोलने का काम करती है
 उग्र हिंदुत्व की अवधारणा हो या कट्टर मुस्लिम   यह समाज के लिए कैंसर के समान होती है
 यह बर्बरतापूर्ण काम करती है
 बाबरी मस्जिद  ईसाइयों पर अत्याचार और उनकी हत्या  मुस्लिमों का नरसंहार जैसी निर्लज्ज  घटनाओं के पीछे उग्र धर्मत्व का हाथ रहा है
 तालिबानों के द्वारा स्माइलिंग बुद्ध की मूर्ति तोड़ा जाना इसी धार्मिक उग्रता का ही दुष्परिणाम है
 पूरे विश्व में सांप्रदायिकता का संकट है
 सांप्रदायिक शक्तियाँ दूसरों के धार्मिक आचार विचार में बाधा पहुँचाती हैं
 धार्मिक स्थलों पर हमले करती हैं
 इतिहास को अपने ढंग से परोसना शुरू कर देती है
 उसे विकृत करने का प्रयास करती हैं
सांप्रदायिकता के प्रति कौन सी दृष्टि अपनाई जाए
 इसे विचारधारा के रूप में देखा जाए या दिमागी बीमारी के रूप में
 पुनः सांप्रदायिकता की समस्या राजनीतिक है या मनोवैज्ञानिक
 क्या यह पागलपन या उन्माद मात्र है अथवा इसका कोई सामाजिक आधार भी है
 सांप्रदायिकता के विरुद्ध कैसा संघर्ष होना चाहिए
 वैचारिक
 राजनीतिक
 जनआंदोलन
 बिना निरीक्षण की आर्थिक सहायता
 सांप्रदायिकता की राजनीति करने वाले कौन हैं
 पंडे पुजारी एवं मुल्ला मौलवी या दक्षिणपंथी राजनीतिक दल
 इस तरह के तमाम प्रश्नों से पीड़ित हो चिंतक एवं साहित्यकार सृजन कर्म में दत्तचित्त पाए जाते हैं
सांप्रदायिक शक्तियाँ राष्ट्र ही नहीं मानवता के अस्तित्व के लिए भी महत्वपूर्ण चुनौती उत्पन्न कर रही हैं
 सोचा गया था कि स्वतंत्रता के पश्चात सांप्रदायिक शक्तियाँ कमजोर पड़ेंगी
 देश विभाजन के बाद धार्मिक उन्माद घटेगा
 धर्मनिरपेक्षता से भारत चैन की साँस लेगा
 मध्यकालीन सोच का निराकरण होगा
 आधुनिक दृष्टि विकसित होगी
 परंतु हकीकत में ऐसा कुछ भी न हुआ
 भारतीय स्वतंत्रता के जन्म काल से ही सांप्रदायिकता ने तमाम उम्मीदों पर पानी फेर दिया
 धारणाओं को तहस नहस कर दिया
 सांप्रदायिक शक्तियाँ बलवती हो गईं
 पहले ये शक्तियाँ उग्र थीं तो उग्रतर होते होते अब उग्रतम रूप धारण करने लगी हैं
 पहले यह धर्म की आड़ में आया करती थीं
 वर्तमान में जाने इतने कितने भेष बना लिये हैं
 कितने छद्म रूप धारण कर लिये हैं
 राष्ट्र का जो भाग शांतिपूर्ण सहावस्थान को मूलमंत्र मान रहा था  धर्मनिरपेक्षता को अपने व्यवहार में उतारना था आज उसका पोर पोर विद्वेष की आग में झुलस रहा है
 मेरठ  मुरादाबाद  भागलपुर  मुंबई  फूलवणी आदि के बाद बड़ा सवाल यह है कि धर्मनिरपेक्षता का अस्तित्व बना रहेगा या नहीं
 कहीं यह संविधान के प्रावधानों में सीमित तो नहीं रह जाएगी
 कहीं यह मिथकीय तत्व ही बनकर रह तो नहीं जाएगी
 प्रसिद्ध चिंतक रामशरण जोशी के शब्दों में   सवाल खड़े कर दिये हैं कि क्या भारत एक राष्ट्र है
 आधुनिक राष्ट्र के रूप में इसकी बुनियाद कितनी मजबूत है
 क्या भविष्य में इसकी वर्तमान तस्वीर साबुत रह सकेगी
 क्या धर्मनिरपेक्षता एक मिथ और फ्रॉड है  देश के दो प्रमुख समुदाय   हिंदू और मुसलमान चैन व समानता के साथ जी और मर सकेंगे
 ऐसे ही अनेक सवाल हैं जिनका सामना हर जमात के समझदार व जवाबदार नागरिक को करना पड़ रहा है
राजनीति सांप्रदायिकता का मूल उत्स है
 राजनीति में व्याप्त भ्रष्टाचार  अनाचार  लंपटता ने सांप्रदायिक ताकतों को मजबूत किया है
 चुनावी दंगल में जातिवादी समीकरण ने महत्वपूर्ण भूमिका अदा की है
 सांप्रदायिकता को बढ़ावा देकर मताधिकार पाना एवं चुनाव में विजयी होना न्यस्तस्वार्थ नेताओं का धर्म बन जाता है
 चुनाव में प्रत्याशी बनाये जाने के पहले जातिवादी समीकरण पर बड़ा ध्यान दिया जाता है
 इस मामले में बिहार और उत्तरप्रदेश यूँ ही बदनाम हैं
 लेकिन पूरे भारत में जातिवादी समीकरण का प्रभुत्व कायम है
 ब्राह्मण बहुल इलाके में ब्राह्मण प्रत्याशी को वरीयता मिलती है तो दलित बहुल इलाके में दलित प्रार्थी को अग्राधिकार दिया जा रहा है
 भले ही तर्कों का अंबार खड़े करते हुए राजनीतिक दल अपनी प्रगतिशीलता का ढोल बजावें लेकिन वस्तुस्थिति से मुकरना संभव नहीं है
 फलस्वरूप  सांप्रदायिकता को फलने फूलने का अच्छा अवसर मिल जाता है
चुनावी राजनीति की तरह पूँजीवाद भी सांप्रदायिकता का कारक तत्व है
 पूँजीवादी के सामने कुछ भी महत्वपूर्ण नहीं है सिवाय पूँजी के
 पूँजीवादी व्यवस्था में मुनाफा ही सर्वोपरि है
 पूँजीवाद पूरे संसार को प्रॉडक्ट मानता है
 मानवीयता  मानवीय गुण  संबंध आदि की उसके सामने कोई अहमियत नहीं होती
 येन केन प्रकारेण लाभार्ज न ही कर्म  धर्म तथा उद्देश्य बन जाता है
 शोषण  दमन  अत्याचार आदि अनेक हथकंडों का इस्तेमाल करके पूँजी की वृद्धि करता है
 यदि इस प्रयास में सांप्रदायिकता को शामिल करना पड़े तो क्या बुराई है
 यूँ तो शक  हूण  मंगोल के शासन काल से सांप्रदायिक  छोटे पैमाने पर सही  मौजूद थी
 परंतु औपनिवेशिक काल में सांप्रदायिकता ने भयावह रूप धारण कर लिया
 पूँजी सर्वशक्तिमान हो गई और मनुष्य उसका क्रीतदास
 पूँजी ने उपभोक्तावाद को बढ़ावा दिया
 मनुष्य की लालसाएँ बढ़ती गईं
 फलस्वरूप  मनुष्य में स्वार्थपरता  विद्वेष  हिंसा  वैमनस्य जैसी पाशव प्रवृत्तियाँ विकसित होने लगीं
 यहाँ भी पूँजी ने अपनी तानाशाही प्रवृत्ति को बनाये रखा
भाषा को हथियार बनाकर सांप्रदायिकता ने अपना उल्लू सीधा किया है
 हिंदी उर्दू का विवाद हो या मराठी हिंदी या तमिल हिंदी का  सर्वदा विजय हुई है सांप्रदायिक ताकतों की
 भाषा को जाति  धर्म  नस्ल से जोड़कर उनमें तोड़ फोड़ करना  प्रांतीयतावाद को बढ़ावा देना  अपसंस्कृति का प्रचार प्रसार करना  अफवाहों के भूल भुलैया में लोगों को गुमराह करना और इन अपकर्मों के माध्यम से चुपके से अपने स्वार्थों का साधन करना सांप्रदायिकता का मूल उद्देश्य रहता है
राष्ट्रवाद ने भी सांप्रदायिकता को जन्म दिया है
 भारत के संदर्भ में राष्ट्रवाद ने प्रांतीयता की भावना बढ़ाई
 भाषावार राज्यों का गठन हुआ
 यह औपनिवेशिक शक्ति की कूट चाल थी
 राष्ट्रवाद के कारकों की लंबी सूची है   भाषा  क्षेत्र  संस्कृति  भूगोल  धर्म आदि
 राष्ट्रवाद और सांप्रदायिकता का गहरा अंतर्संबंध होता है
 राष्ट्रवाद ने ग्रामीण क्षेत्रों तथा आदिवासी जनजाति  अंचलों में  शहरों तथा महानगरों में सांप्रदायिकता उन्माद और क्रूरता का खेल शुरू कर दिया
 फलतः भयावह परिस्थितियाँ सामने आईं
 इस संदर्भ में सुधीर चंद्र ने अपने  सांप्रदायिक राष्ट्रवाद और उपन्यास  शीर्षक लेख में कहा है   सांप्रदायिक हिंसा के ग्रामीण और आदिवासी क्षेत्रों में हुए विस्तार ने  जिन्हें हम सांप्रदायिक क्रूरता और उन्माद को मुक्त समझते थे  हमें नए प्रश्न उठाने पर विवश कर दिया है
 यह ऐसी परिस्थिति है जिसे हमें न केवल एक नैतिक आक्रोश और पीड़ा बल्कि शर्म के साथ भी लेना चाहिए क्योंकि सांप्रदायिक झगड़ों की त्रासद गहराई हमारी समझ की सीमा से परे जाती लगती है
 रामबाण प्राप्त होने का भ्रम देने वाली निश्चितता ही तलाश के बजाय हमें तत्परता पूर्वक बिना अपनी नियामक अवस्थिति को बदले यह स्वीकार करना चाहिए कि असमंजस और मनोमग्नता अपरिहार्यतः हमारे सामूहिक जीवन का अंग बन गए हैं
सोच विचार के बाद विश्वास करना आत्मा के उत्थान का परिचायक है
 बिना सोचे विचारे विश्वास करने से आत्मा का पतन होता है
 फासीवादी प्रवृत्तियाँ सोचने विचारने की शक्ति अपहृत कर लेती हैं और प्रत्यक्षतः पूँजी के बर्बर शासन के हित के लिए तत्पर रहती हैं
 कभी शहादत के नाम पर लोगों को भड़काती हैं तो कभी विकृत रूप को प्रोत्साहित करती हैं
 ये नैतिकता का हवन करती हैं
 मानव मूल्यों को दफनाना चाहती हैं
 समता को समाप्त करती हैं तथा सांप्रदायिकता की जीवनावधि को दीर्घ बनाने के लिए प्रयासरत दिखाई पड़ती हैं
 इसलिए कभी विवेकानंद ने कहा था    सांप्रदायिकता  हठधर्मिता और उनकी वीभत्स वंशधर धर्मांधता इस सुंदर पृथ्वी पर बहुत समय तक राज्य कर चुकी हैं
 हिंसा से भरती रही है
 उसको बारंबार मानवता के रक्त से नहलाती रही हैं
 सभ्यताओं को विश्वास करती हैं और पूरे पूरे देशों को निराशा के गर्त में डालती रही हैं
 अगर ये वीभत्स दानवी न होतीं तो मानव समाज आज की अवस्था से कहीं अधिक उन्नत हो गया होता पर अब उनका समय आ गया है और मैं हार्दिक कामना करता हूँ कि आज सुबह इस सभा के सम्मान में जो घंटा ध्वनि हुई है वह समस्त धर्मांधता की तलवार या लेखनी के द्वारा होने वाली मानवों की पारंपरिक कटुताओं का मृत्यु निनाद सिद्ध हो
स्पष्ट है कि सांप्रदायिकता आज के समय की एक चुनौती है  गंभीर चुनौती है
 इसने अपने हिंस्र पंजे से मानवता की हत्या की साजिश रची है
 इसकी जड़ें मजबूत हैं
 यह एक विषवृक्ष है
 इसके प्रयोक्ता कभी पंडे पुजारी रहे तो कभी मुल्ले मौलवी
 इसे साम्राज्यवादी ताकतों ने गले लगाया तो कभी पूँजीवाद ने जी भरकर इस्तेमाल किया
 हर अवस्था में मानवता लुंज पुंज हुई  कराहती रही
 इनसानियत का विकल क्रंदन निनादित हुआ
 ऐसे में संवेदनशील रचनाकार आहत होता है
 सांप्रदायिकता से निजात पाने का उपाय सोचता है
 विचार मंथन की प्रक्रिया से गुजरता है
 स्वयं सचेत होता है और पाठकों को जागरूक बनाने का प्रयास करता है
 उन्हें सावधान करता है
 मानव मूल्यों को बनाए रखने का आग्रह करता है
 इस संदर्भ में हिंदी के मूर्धन्य साहित्यकार प्रेमचंद की रचनाओं की मूल्यवत्ता की चर्चा अपेक्षित है
प्रेमचंद के रचनाकाल में सांप्रदायिक शक्तियाँ सामर्थ्यवान हो चुकी थीं
 उपनिवेशवाद इसे खाद पानी दे रहा था
 प्रेमचंद ने अपने जीवन में हिंदुओं की हिंदुआई और तुरकों की तुरकाई देखी
 पंडितों को देखा तो मौलवियों को भी पहचाना
 सांप्रदायिकता के हित अहित से स्वयं परिचित हुए थे
 सांप्रदायिकता से हित उसके पृष्ठपोषकों को मिलता था तो अहित पूरी मानव जाति को
 प्रेमचंद ने सांप्रदायिकता की जड़ को ढूँढ़ने का प्रयास किया है
 उससे बचने के उपाय के बारे में विचार किया है
 उनके विचार कथा साहित्य में ही नहीं निबंधों में भी यत्र तत्र पाए जाते हैं
 सांप्रदायिकता के बारे में प्रेमचंद की क्या अवधारणा थी
 सांप्रदायिक ताकतें किस रूप में पेश आती हैं
 किन हथकंडों को अपनाती हैं
 अमानवीय वातावरण की निर्मिति में किसका हाथ रहता है
 धार्मिक उन्माद से कैसा भयानक रूप सामने आता है
 किस रूप में विभीषिकामय वातावरण दमघोंटू रूप धारण कर लेता है
 धर्म की क्या भूमिका रहती है
 ऐसे अनगिनत सवालों से जूझता है प्रेमचंद का रचना संसार और प्रस्तुत करता है संभावित उपाय
प्रेमचंद के पाठकों ने प्रेमचंद को महान कथाकार साबित किया है
 इससे प्रेमचंद के चिंतक रूप पर उचित न्याय नहीं हो सका है
 प्रेमचंद के निबंधों  संपादकीयों  आलेखों में उनका महान चिंतक रूप झाँकता रहता है
 उनका चिंतन न केवल आधुनिक है  वैज्ञानिक भी है
 सांप्रदायिकता के बारे में उनकी मान्यता है    क्या सांप्रदायिकता उसी को कहते हैं जो धर्म और आचार पर आधारित हो
 वह भी तो सांप्रदायिकता है  जो राजनीतिक सिद्धांतों पर आधारित होती है
 अगर हिंदू मुसलमान एक दूसरे से लड़ते हैं तो क्या सोशलिस्ट और डेमोक्रेट एक दूसरे की पूजा करते हैं
 उनकी आपसी लड़ाइयाँ भी उतनी ही भयंकर  उतनी ही रक्तमय होती हैं  बल्कि उससे कुछ ज्यादा यह विभिन्नता तो किसी न किसी रूप में उस समय तक रहेंगी  जब तक एक नए युग का उदय न होगा
 जब सब एक दूसरे को भाई समझेंगे  स्वार्थ और भेद का अंत हो जाएगा
 वह समय निकट भविष्य में आता नजर नहीं आता
यहाँ प्रेमचंद ने सांप्रदायिकता की व्यापकता की ओर इशारा किया है
 धर्म के घेरे के बाहर राजनीति  जाति भेद आदि में उसकी मौजूदगी पर गहरी चिंता प्रकट की है
 सांप्रदायिकता से निजात पाने का संभावित उपाय भी सुझाया है
 परंतु दूरद्रष्टा की भाँति नए युग के उदय की तत्काल संभावना को खारिज करते हैं
 स्वार्थ और भेद भावों से भरे युग में ऐसा सपना पालना सपना बनकर ही रह जाता है
 उन्होंने राजनीतिक सांप्रदायिकता के अंधकार को अपने युग में ही देख लिया था
 कहने की आवश्यकता नहीं है कि आज का युग राजनीतिक सांप्रदायिकता के घटाटोप से पीड़ित है
बीजेपी सरकार के शासन काल में गो बध प्रतिबंध बिल का प्रणयन होने वाला था
 विरोधी दल की बुद्धि के चलते बिल पारित न हो पाई
 गाय को हिंदू धर्म के साथ जोड़कर देखा जाना सांप्रदायिकता को बढ़ावा देना ही है
 प्रेमचंद के एतद्संबंधी विचार द्रष्टव्य हैं    हिंदुस्तान जैसे कृषिप्रधान देश के लिए गाय का होना एक वरदान है मगर आर्थिक दृष्टि के अलावा इसका कोई महत्व नहीं है
सांप्रदायिकता मनुष्य विरोधी है
 इसका जन्म संकीर्णता से होता है
 यह लोगों को भरमाती है  भटकाती है
 समुदायों में वैमनस्य फैलाती है
 यह संस्कृति का मुखौटा पहनकर आती है ताकि उसके असली रूप से लोग परिचित न हो सकें
      में प्रेमचंद ने  सांप्रदायिकता और संस्कृति  शीर्षक एक लेख में अपनी चिंता प्रकट की थी    सांप्रदायिकता सदैव संस्कृति की दुहाई दिया करती है
 उसे अपने असली रूप में निकलते शायद लज्जा आती है  इसलिए वह गधे की भाँति जो सिंह की खाल ओढ़कर जंगल के जानवरों पर रोब जमाता फिरता था  संस्कृति की खाल ओढ़कर आती है
प्रेमचंद की दृष्टि में संस्कृति का विभाजन धर्मों के आधार पर अनुचित है हिंदुत्ववादी हिंदू संस्कृति और कट्टरतावादी मुस्लिम संस्कृति की रक्षा की बात करते हैं
 परंतु प्रेमचंद ने हिंदू संस्कृति और मुस्लिम संस्कृति जैसी चीजों को सिरे से अग्राह्य कर दिया है
 संस्कृति का धर्म से कोई सरोकार नहीं होता है
 उनके शब्दों में    मगर हम आज भी हिंदू और मुस्लिम संस्कृति का रोना रोये चले जाते हैं  हालाँकि संस्कृति का धर्म  से कोई संबंध नहीं
 आर्य संस्कृति है  ईरानी संस्कृति है  अरब संस्कृति है लेकिन ईसाई संस्कृति और मुस्लिम या हिंदू संस्कृति नाम की कोई चीज नहीं है
प्रेमचंद जानते थे कि मुल्ला और पंडित अपने निहित स्वार्थों के वशीभूत होकर सांप्रदायिक उन्माद भड़का रहे हैं
 इसलिए उन्होंने सांप्रदायिक सौहार्द्र के लिए विश्वास  धैर्य  सहिष्णुता  सेवा आदि पर सर्वाधिक महत्व दिया
 भारतीय स्वतंत्रता संग्राम में विजयी होने के लिए सांप्रदायिक संग्राम पर विजय हासिल करना सबसे पहले जरूरी था
 इसलिए प्रेमचंद ने भाईचारा  शांति  मैत्री एवं प्रीति को प्रोत्साहित करना चाहा
 सांप्रदायिक ताकतों को स्वयं पहचाना और अपने देशवासियों को चेतनशील बनाया
 सांप्रदायिकता को ब्रह्म राक्षस मानकर उससे वे लड़े और जुझे
 इस सांप्रदायिक महादैत्य के समूल विनाश हेतु उन्होंने साझी संस्कृति का रामबाण प्रदान किया
इस संदर्भ में सवाल उठता है कि आखिर किन घटनाओं ने प्रेमचंद को सांप्रदायिकता के दुष्परिणामों पर सोचने के लिए बाध्य किया
 कौन सी परिस्थितियों ने उनके रचना संसार के बहुलांश को प्रभावित किया
 क्या एक संवेदनशील रचनाकार के रूप में ही प्रेमचंद ने सांप्रदायिक शक्तियों से लड़ने का आग्रह किया है या एक भविष्यद्रष्टा साहित्यकार होने के नाते वे भारत विभाजन की त्रासदी को प्रत्यक्ष कर पा रहे थे
 आधुनिक भारतीय इतिहास पर दृष्टि डालें तो स्पष्ट हो जाता है कि अंग्रेजों ने फूट डालो और राज करो की नीति के आधार पर सन      में बंग भंग किया
      में मोर्ले मिंटा संस्कार के तहत विशेष मताधिकार मुसलमानों को प्रदान किया
      में तो मुस्लिम लीग की स्थापना हो चुकी थी
      में असहयोग आंदोलन में मुस्लिमों की भागीदारी नहीं के बराबर रही
      के कानून अमान्य आंदोलन में भी मुसलमानों ने बढ़ चढ़कर शिरकत नहीं की थी
 इन ऐतिहासिक घटनाओं के आधार पर सजग रचनाकार प्रेमचंद  पीड़ित के सामने दो भाइयों का मनमुटाव साफ झलकता है
 वे स्पष्ट देख पा रहे थे अंग्रेज की कूटनीति फल फूल रही है
 स्वतंत्रता आंदोलन बाधित हो रहा है
 इससे वे पीड़ित हुए
 आंदोलित हुए
 इसलिए उनके कथा साहित्य तथा नाटकों में  निबंधों एवं टिप्पणियों में सांप्रदायिक शक्तियों के असली स्वरूप को उघाड़ने का प्रयास है
 सांप्रदायिक सौहार्द्र का महत्व रेखांकित है
 हिंदू मुस्लिम एकता का प्रबल समर्थन चित्रित है
 मंदिर और मस्जिद को एक तार से बांधने का प्रयत्न है
 धार्मिक उन्माद के स्थान पर सद्भाव को प्रतिष्ठित करने की कोशिश है    ईश्वर से यही कामना है कि हिंदू मुस्लिम समझौता सफल हो और भारत एक राष्ट्र और एकात्मा होकर अपने अभ्युदय के पथ पर अग्रसर हो
प्रेमचंद की दृष्टि में धर्म का काम संसार में ऐक्य स्थापित करना है  मेल मिलाप करना है
 परंतु उन्होंने देखा कि तत्कालीन समाज में  आज भी  धर्म ने विभिन्नता और द्वेष उत्पन्न किया है
 खान पान  रस्म रिवाज आदि में धर्म अपनी टाँगें अड़ाता रहता है
 चोरी  खून  धोखाघड़ी करने पर धर्म मौनव्रत साध लेता है पर किसी विजातीय को हाथ से पानी पी ले तो धर्म कलुषित हो जाता है
 प्रेमचंद ने इसे धर्म नहीं  धर्म का कलंक माना है
 धर्म ने पाखंड का रूप धारण कर लिया है
 अनाचार और अपव्यय बढ़ते जा रहा है
तथाकथित धर्म ने आत्मा को बाँट दिया है  प्रेम को जकड़े रखा है
 इसलिए कर्मभूमि        में कथा नायक अमरकांत के माध्यम से प्रेमचंद ने कहा है    मैं प्रेम के सामने मजहब की हकीकत नहीं समझता  कुछ भी नहीं
हिंदू मुस्लिम समस्या का चित्रण भी आलोच्य उपन्यास में मिलता है
 सन      में स्वराज्य दल का संगठन हुआ
 स्वराज की माँग हुई
 मुसलमानों को इससे भय हो रहा था
 कर्मभूमि में गजनवी कहता है    स्वराज्य हम भी चाहते हैं  मगर इंकलाब की सूरत में नहीं
 हालाँकि कभी कभी मुझे भी ऐसा मालूम होता है कि इंकलाब के सिवा हमारे लिए दूसरा रास्ता नहीं है
  गजनवी जैसे मुसलमानों को आशंका थी कि कहीं स्वराज्य की प्राप्ति से उनकी स्थिति और बदतर न हो पाए
 इस आशंका का निराकरण प्रेमचंद ने गजनवी के मुँह से ही कराया है    लेकिन इस ख्याल से तसल्ली होती है कि इस बींसवी सदी में हिंदुओं जैसी पढ़ी लिखी जमाअत मजहबी गिरोहबंदी की पनाह ही नहीं हो सकती
 मजहब का दौर तो खत्म हो रहा है  बल्कि यों कहो कि खत्म हो गया
कर्मभूमि  में चित्रित अमरकांत और सलीम की मित्रता अनूठी है
 यह अनोखी मैत्री प्रेमचंद के सांप्रदायिक सौहार्द्र का प्रतीक है
 कभी कबीर ने कहा था  ना हिंदू न मुसलमान
  प्रेमचंद भी चाहते थे कि लोग गर्वपूर्पक कहें    न मैं हिंदू हूँ और न मुसलमान  मैं एक इनसान हूँ
  इनसानियत के सामने धार्मिक तथा सांप्रदायिक कटुता टिक न पाए
 मानवता सर्वोपरि साबित हो
 इसलिए अमरकांत अपने दुख सुख सब सलीम को सुनाता है
 उससे सलाह मशविरा करता है
 सलीम उसे बंदी बनाने के लिए मजबूर होता है तो भी मैत्री में कोई दरार नहीं पड़ने देता
 अमरकांत कहता है    मैं तुम्हें अपना वही पुराना दोस्त समझ रहा हूँ
 उसूलों की लड़ाई हमेशा होती रही है और होती रहेगी
 दोस्ती में फर्क नहीं आता
  उधर सलीम के हृदय में झाँककर प्रेमचंद ने देखा और कहा    मेरे दिल पर इस वक्त जो गुजर रही है  वह मैं तुमसे बयान नहीं कर सकता
 अपने जिगर पर खंजर चलाते हुए भी मुझे इससे ज्यादा दर्द न होता
 मैं खून के आँसू रो रहा हूँ
  प्रेमचंद ने हिंदू मुस्लिम तकरार को  भेदभाव को समाप्त करने के लिए व्यावहारिक दृष्टिकोण अपनाया है
 हृदय को महत्वपूर्ण स्थान दिया है
 समता पर ध्यान केंद्रित किया है
 गजनवी कहता भी है    सबका कानून एक होगा  एक निजाम होगा  कौम के खादिम कौम पर हुकूमत करेंगे  मजहब शख्सी चीज होगी
  कहने की आवश्यकता नहीं कि प्रेमचंद की दृष्टि में हिंदू मुस्लिम भेद व्यर्थ है  निरर्थक भी
 मजहब का नगाड़ा पीटने वाले भला देश का विकास कैसे कर सकते हैं  हाँ  पतनोन्मुखता की ओर देश को धकेलने में मददगार साबित हो सकते हैं
प्रेमचंद ने हिंदू मुस्लिम के भेदभाव में ही सांप्रदायिकता को सिमटता उचित नहीं समझा
 उन्होंने हिंदू समाज में व्याप्त जाति भेद  अछूतों पर हो रही निर्यातना  सवर्णों की कूपमंडूकता और स्वार्थपरता आदि में निहित सांप्रदायिक दृष्टि का भी अनावरण किया है
  ठाकुर का कुआँ  कहानी हो या  कर्मभूमि  में अछूतों का मंदिर प्रवेश वाला प्रसंग   प्रेमचंद ने सांप्रदायिकता की जड़ तक पहुँचने का प्रयास किया है
 पंडित  ब्रह्मचारी अछूतों को जूतों से पीटते हैं
 उन पर पाशविक अत्याचार करते हैं
 प्रो
 शांतिकुमार के शब्दों में प्रेमचंद ने कहा है    मंदिर किसी एक आदमी या समुदाय की चीज नहीं है
  देवता केवल ब्राह्मणों के नहीं होते हैं चांडाल के भी होते हैं
 पुरोहितवाद के वर्चस्व को चुनौती देने का काम प्रेमचंद ने अपने कथा संसार में किया है
 प्रेमचंद ने अन्यत्र कहा भी है    अगर आपके देवता इतने निर्बल हैं कि दूसरों के स्पर्श से ही अपवित्र हो जाते हैं तो उन्हें देवता कहना ही मिथ्या है
 देवता वह है  जिसके सम्मुख जाते ही चांडाल भी पवित्र हो जाए
    धर्म के नाम पर समाज में प्रचलित दमन तथा शोषण के चक्र से प्रेमचंद भलीभाँति परिचित थे
 इसलिए वे चाहते थे कि अछूतों को भी मनुष्य का दर्जा मिले
 अछूतों को पूरा अधिकार प्राप्त हो
 वे अपमानित  लांछित एवं शोषित न हों
 ब्राह्मण हो या चमार  पंडित हो या मौलवी  इनकी पहचान जाति से न हो बल्कि कर्म से हो
 मनुष्यता सर्वत्र जीवित रहे
 सामाजिक  आर्थिक विडंबनाओं का पराभव हो
प्रेमचंद ने अपने पात्रों के माध्यम से शोषण के विरुद्ध स्वर बुलंद किया है
 वे शोषित पात्र हिंदू हैं तो मुसलमान भी
 ये पात्र निर्मला है तो सकीना भी है
 मनोहर है तो कादिर मियाँ भी
 शोषक का एक ही चेहरा होता है
 प्रेमचंद इसे जानते थे कि उसका कोई धर्म नहीं होता
 यदि कुछ होता है तो स्वार्थ की पूर्ति
  कर्मभूमि  में पठानिन कहती है    धनी लोग हम गरीबों की बात क्या पूछेंगे
 हालाँकि हमारे नबी का हुक्म है कि शादी ब्याह में अमीर गरीब का स्थान न होना चाहिए  पर उनके हुक्म को कौन मानता है
 नाम के मुसलमान  नाम के हिंदू रह गए हैं
 न कहीं सच्चा मुसलमान नजर आता है  न सच्चा हिंदू
  इस कथन से स्पष्ट है कि प्रेमचंद हिंदूपन या मुसलमानपन से ज्यादा महत्व मनुष्यता को देने में विश्वास करते हैं
 प्रेमचंद के पात्र ऐक्यबद्ध हैं  संघबद्ध हैं
 वे बेहतर जीवन मूल्य स्थापित करने के लिए संघर्षरत हैं
 राष्ट्रीय समस्याएँ केवल हिंदुओं और मुसलमानों की नहीं थी
 सिक्खों  ईसाइयों की भी थी
 बेरोजगारी  दरिद्रता  अशिक्षा से सारा देश पीड़ित हो तो उसका समाधान किसी एक तबके की समस्या के निराकरण से संभव न था
 इसलिए प्रेमचंद की रचनाशीलता में शोषक की भर्त्सना है तो शोषित के प्रति संवेदना भी मुखर हुई है
प्रेमचंद का एक नाटक है  कर्बला 
 हिंदू मुस्लिम एकता की स्थापना के उद्देश्य हेतु लिखा गया एक बेजोड़ नाटक है
  कर्बला  में हिंदू मुस्लिम दोनों को मिलकर कुरबानी करते दिखाया गया है
  हिंसा परमो धर्मः  शीर्षक कहानी में उन्होंने सांप्रदायिकता पर तीव्र प्रहार किया है
 इसकी एक पंक्ति अति महत्वपूर्ण है   धर्म और धार्मिक लोगों से उसे घृणा हो गई थी
 जामिद के बारे में प्रेमचंद की यह टिप्पणी सांप्रदायिकता पर उनकी दृष्टि का परिचायक है
 प्रेमचंद ने मनुष्य को धर्म या मजहब के आधार पर बाँटना कभी न चाहा था
 इसलिए जामिद का सूत्रवाक्य स्मरणीय है   ठाकुर जी तो सबके ठाकुर जी हैं   क्या हिंदू  क्या मुसलमान
 कहानी आगे बढ़ती है और चिंतक प्रेमचंद सांप्रदायिक ताकतों से अनुनय विनय करते हुए कहते हैं    इसका बदला यही है कि इस शरारत का बदला किसी गरीब मुसलमान से न लीजिएगा  मेरी आपसे यही दरख्वास्त है
 हिंदू अधिसंख्यक मुसलमानों की एवं मुसलमान बहुल इलाके में हिंदुओं की हिफाजत करें तो सांप्रदायिक सौहार्द्र बलवती हो सकता है
 अधिसंख्यकों का कर्तव्य बनता है कि वे अल्पसंख्यकों का ध्यान रखें
 भारतीयता को बचाए रखने के लिए ऐसी भावना का पोषण करना कितना आवश्यक था  प्रेमचंद ने इसे भलीभाँति समझा था
प्रेमचंद की एक महत्वपूर्ण कहानी है  जिहाद 
 इस ओर आलोचकों की कम ही नजर गई है
 प्रेमचंद ने बिना किसी झिझक के हिंदू मुसलमान जीवन में प्रवेश किया है
 दोनों संप्रदायों में गहरा गोता लगाकर मोती चुन लिया है
 कहानी ऐसे कह दी है मानो भोगे हुए यथार्थ की सार्थक अभिव्यक्ति कर रहे हों
 सांप्रदायिक सद्भाव को प्रस्तुत करते हुए प्रेमचंद कहानी की शुरुआत में लिखते हैं    मुद्दतों से उस प्रांत में हिंदू और मुसलमान साथ साथ रहते चले आए थे
 धार्मिक द्वेष का नाम न था
  भारतीयता के आधारभूत तत्व को रेखांकित करने के साथ साथ उनका आग्रह है कि हम अपने अतीत के सुनहरे क्षणों से शिक्षा ग्रहण करें
 धर्म के नाम पर फैलाई जा रही आग का शमन करें
 मनुष्य को मनुष्य से अलग न करें
 जोड़ें और मिलाएँ
 धार्मिक उत्तेजना ने जिस कुफ्र और इस्लाम का भेद उत्पन्न कर दिया है उसकी दीवार को ढहाएँ
 खजानचंद के बलिदान से यह सीख लें कि धर्म की संकीर्णताओं को पराजित किया जा सकता है
 अल्पसंख्यकों की पीड़ा को महसूस करने का प्रयास करें
 श्यामा धर्मदास से कहती है    वह  खजानचंद  धर्म पर मरने वाला वीर था  धर्म को बेचनेवाला कायर नहीं
  आज की विडंबना है कि धर्म के नाम पर दलालों और धर्म के ठेकेदारों की बेइंतहा वृद्धि हो रही है
 धर्म भी व्यापार बन गया है
प्रेमचंद को किसी ने सांप्रदायिक कहा तो किसी ने ढोंगी
 उनके जीवन में ही उन्हें घृणा का प्रचारक कहा गया
 प्रेमचंद ने इन अपप्रचारों का समुचित जवाब अपनी रचनाओं के पात्रों से दिलवाया है
 ये पात्र प्रेमचंद की दृष्टि के प्रतिनिधित्व करते हैं
 हिंदू और मुसलमान पात्रों को चुनते हुए प्रेमचंद ने सदा उनकी इनसानियत को महत्व दिया
 उनके संपूर्ण रचना संसार में इनसानी रूप की प्रधानता है
  मुक्तिधन  कहानी में लाला दाऊदयाल के प्रति रहमान के मन में जो भाव है  उसे रचनाकार ने प्रस्तुत किया है    रहमान को ऐसा मालूम हुआ कि उसके सामने कोई फरिश्ता बैठा हुआ है
 मनुष्य उदार हो तो फरिश्ता है और नीच हो  तो शैतान
 ये दोनों मानवी वृत्तियों ही के नाम हैं
  ऐसा नहीं है कि प्रेमचंद ने केवल देवदूतों का चित्रण किया है
 उन्होंने समाज में व्याप्त बहुरूपियों और मठाधीशों की हकीकत को भी उघाड़कर रख दिया
 समाज का प्रतिबिंब  असली रूप उनके साहित्य में मौजूद है
 साहित्य का कोई मजहब नहीं होता है
 साहित्य में कोई धर्म नहीं होता है आर्यसमाज के अंतर्गत आर्यभाषा सम्मेलन के वार्षिक अवसर पर लाहौर में दिये गए भाषण में प्रेमचंद ने कहा था    अगर आज हम हिंदू और मुसलमान एक दूसरे से साहित्य से ज्यादा परिचित हों  मुमकिन है  हम अपने को एक दूसरे से कहीं ज्यादा निकट पाएँ
 साहित्य में हम हिंदू नहीं हैं  ईसाई नहीं हैं  मुसलमान नहीं हैं बल्कि मनुष्य हैं  और वह मनुष्यता हमें और आपको आकर्षित करती है
    स्पष्ट है कि प्रेमचंद की दृष्टि में साहित्य सांप्रदायिक शक्तियों को पराजित करने का एक सशक्त माध्यम बन सकता है
 इससे मानसिक दूरी घट सकती है
 मेल मिलाप बढ़ सकता है
 एक दूसरे से नैकट्य का अनुभव कर सकते हैं
 एक दूसरे की अनभिज्ञता दूर हो सकती है
 सांप्रदायिक सौहार्द्र की स्थापना में साहित्य की भूमिका पर प्रकाश डालते हुए प्रेमचंद ने कहा है    साहित्य में जो सबसे बड़ी खूबी है  वह यह कि वह हमारी मानवता को दृढ़ बनाता है  हममें सहानुभूति और उदारता के भाव पैदा करता है
 जिस हिंदू ने कर्बला की मारके तारीख पढ़ी है  यह असंभव है कि उसे मुसलमानों से सहानुभूति न हो
 उसी तरह जिस मुसलमान ने रामायण पढ़ी है  उसके दिल में हिंदू मात्र से हमदर्दी पैदा हो जाना यकीनी है
 कम से कम उत्तरी हिंदुस्तान में हरेक शिक्षित हिंदू मुसलिम को अपनी तालीम अधूरी समझने चाहिए  अगर वह मुसलमान है तो हिंदुओं के और हिंदू है तो मुसलमानों के साहित्य से अपरिचित है
    प्रेमचंद का उपर्युक्त कथन भारतीय समाज की संरचना से परिचित होने का निदर्शन है
 एक विशिष्ट समाजशास्त्री की तरह उन्होंने भारतीय समाज के विविध परिप्रेक्ष्यों को ध्यान में रखते हुए शांतिपूर्ण सहावस्थान के आधार बिंदुओं को ढूँढ़ने का प्रयास किया है
 उन्होंने सांप्रदायिकता का बिगुल बजाने वालों को आड़े हाथ लिया है
 भाषा को धर्म के साथ जोड़कर देखने वालों को दो टूक जवाब दिये
 जो मनुष्य मानवप्रेमी है   वही सच्चा धार्मिक है
 धर्म के नाम पर नरहत्या करने वालों पर प्रेमचंद ने तीव्र व्यंग्य किया है
  जिहाद  जैसी कहानियाँ उपर्युक्त कथन का उत्कृष्ट उदाहरण है
प्रेमचंद के उपन्यास  कायाकल्प  में जगदीशपुर की रानी देवप्रिया की विलासिता है
 यहाँ भी किसानों की कथा है
 जागीरदार और रानियों की किसानों पर चल रही दमनलीला का चित्रण है
 प्रेमचंद ने देवप्रिया के राज्य का वर्णन करते हुए लिखा है    चारों ओर लूट खसोट हो रही थी
 गालियाँ और ठोंक पीट तो साधारण बात थी  किसी के बैल खोल दिए जाते थे  किसी की गाय छीन ली जाती थी  कितनों ही के खेत कटवा लिये गए  बेगार में दिन रात काम किया जाता था
 भोजन के बदले हंटर मिलते थे
    अर्थ तंत्र का शोषण मनुष्य को किस कदर पीड़ा पहुँचा सकता है तथा यह दमन सांप्रदायिक चेतना के प्रसार हेतु मानसिक जड़ता की ओर धकेलता है  इस पर कथाकार की चिंता उभरती हुई दिखाई पड़ती है
 निम्नवर्ग के अशिक्षित या अल्पशिक्षित लोगों में यह सांप्रदायिकता फैलाई जाती है और धीरे धीरे उसका प्रभाव समाज के विभिन्न हिस्सों में फैलता हुआ अंततोगत्वा अमानवीय हो उठता है
 संपन्न एवं विपन्न स्थितियों के बीच गहरी खाईं हो तो सांप्रदायिकता के शोले आसानी से भड़क सकते हैं
  कायाकल्प  में यशोदानंदन की हत्या होती है
 ख्वाजा महमूद आँसू बहा ही रहे थे कि उन्हें अहल्या के अपहृत होने की खबर मिलती है
 अपहृत अहल्या ख्वाजा के पुत्रों का शिकार बनती है
 ख्वाजा के घर में अहल्या को छिपाया जाता है
 ख्वाजा के पुत्र की बदसलूकी के प्रयास से अहल्या क्षुब्ध हो उसे मार डालती है
 पूरी घटना से रू ब रू होने के बाद ख्वाजा का कथन है    एक घंटा पहले तक मैं उस पर निसार होता था  अब उसके नाम से नफरत हो रही है
  ख्वाजा से अहल्या की प्रशंसा करवाना अति आदर्शवाद हो सकता है परंतु सांप्रदायिक सौहार्द्र के लिए अति आवश्यक भी है
 आलोचकों की नजर में  कायाकल्प  भले ही कोरे आदर्श का सैंपल साबित हो परंतु सांप्रदायिक सद्भाव की स्थापना के लिए इस उपन्यास को नजरअंदाज नहीं किया जा सकता
 प्रेमचंद की दृष्टि में औपन्यासिक शिल्प से भी महत्वपूर्ण थी इनसानियत
 अतः मानवता की प्रतिष्ठा ही प्रेमचंद का मूल उद्देश्य था
प्रेमचंद ने अपने प्रारंभिक उपन्यास  सेवासदन  से ही सांप्रदायिकता के स्वरूप पर प्रकाश डाला है
 वेश्याओं को शहर के मुख्य स्थान से हटाकर बस्ती से दूर रखे जाने के मसले पर बखेड़ा खड़ा हुआ
 हिंदु एवं मुसलमान वेश्याओं को अलग अलग स्थानों पर रखने की बात पर भी समस्या खड़ी हुई
 सैयद शफकत अली  जैसे पात्रों के साथ पद्मसिंह  प्रोफेसर रमेशदत्त  सेठ बलभद्र दास  अनिरुद्ध सिंह  सदन सिंह आदि के हृदय की रग रग से प्रेमचंद स्वयं परिचित थे
 रामविलास शर्मा ने कहा है    प्रेमचंद यह दिखलाते हैं कि नारी की पराधीनता और वेश्यावृत्ति हिंदुओं और मुसलमान दोनों में है
 वह इस्लामी संस्कृति और हिंदू संस्कृति का डंका बजानेवालों से कहते हैं   देखो  यह है तुम्हारी संस्कृति जो हिंदू और मुसलमान दोनों ही धर्मों की स्त्रियों से वेश्यावृत्ति कराते है
    प्रेमचंद को पता था कि सांप्रदायिकता की मौजूदगी में राष्ट्रवाद भी संकीर्णताओं से घिरा रहेगा
 सांप्रदायिकता राष्ट्रवाद की व्यापकता को ग्रसित कर लेता है
 उन्होंने देखा भी कि दिनों दिन सांप्रदायिकता विषवृक्ष की भाँति फलती फूलती जा रही है
 परंतु प्रेमचंद ने उम्मीद बनाए रखी
 लोगों को सचेत करते रहने में उन्होंने कोई कोताही नहीं बरती
 इसलिए उन्होंने केवल हिंदुओं के रूढ़िवाद का ही विरोध नहीं किया
 मुसलमानों के अंधविश्वासों की भी कटु आलोचना की
सांप्रदायिकता संबंधी प्रेमचंद की दृष्टि को अज्ञेय  विष्णु प्रभाकर  चंद्रगुप्त विद्यालंकार  पांडेय बेचन शर्मा उग्र  चतुरसेन शास्त्री  उपेंद्रनाथ अश्क  कमलेश्वर  मोहन राकेश  कृष्णा सोबती  महीप सिंह  भीष्म साहनी  आदि कहानीकारों ने अपने अपने ढंग से आगे बढ़ाया
 उपन्यास के क्षेत्र में प्रेमचंद की परंपरा को गुरुदत्त  यशपाल  भीष्म साहनी  कमलेश्वर  जगदीशचंद्र  रेणु  राही मासूम रज़ा  बदीउज्जमा  रामानंद सागर  देवेंद्र इस्सर  कृष्णा सोबती  देवेंद्र सत्यार्थी आदि कितने ही उपन्यासकारों ने विकसित करने का प्रयास किया है
 प्रेमचंद की रचनाओं में सांप्रदायिक शक्तियों की जमकर खबर ली गई है
 सांप्रदायिकता के दुष्परिणामों से संपूर्ण विश्व आतंकित है
 रचनाकार एवं चिंतक संत्रस्त हैं
 स्वातंत्र्योत्तर काल एवं समकालीन युग में प्रेमचंद के सांप्रदायिक सौहार्द्र का पुरजोर समर्थन होना आवश्यक है
 दिग्भ्रमित कट्टरपंथी सांप्रदायिकता को सिरे से अग्राह्य करने की प्रयोजनीयता है
 इसे हम सभी समझें  समझाएँ तथा नवीन सामाजिक संचेतना को विकसित होने में सहायक बनें
 निरर्थक हो रहे मानव मूल्यों  टूटते विश्वासों एवं पराजित आस्थाओं को पुनरुज्जीवित करने के लिए प्रेमचंद की दृष्टि अत्यंत उपयोगी एवं वैज्ञानिक सिद्ध हो सकती है
जोशी रामशरण  हंस  जुलाई       पृ
चंद्र सुधीर  आलोचना  सहस्त्राब्दी अंक  सात आठ           पृ
स्वामी विवेकानंद  धर्म के दावे   विवेकानंद साहित्य  खंड    पृष्ठ
प्रेमचंद  विविध प्रसंग  भाग    समझौता या हार  पृ
प्रेमचंद  विविध प्रसंग  भाग    पृ
प्रेमचंद  कुछ विचार  पृ
प्रेमचंद  प्रेमचंद रचनावली  भाग    पृ
शर्मा रामविलास  प्रेमचंद और उनका युग  पृ
