
श्रीमन्
प्रथम संस्करण
मैं इस पुस्तक को भारत के उत्थान के लिए परम आवश्यक समझता हूँ  क्योंकि शूद्रों और अछूतों की समस्या हल हुए बिना भारत की उन्नति नहीं हो सकती है
 यह पुस्तक अपने ढंग की एक ही है
 भारतीय नवयुवकों के नेता डाक्टर अम्बेडकर और महात्मा गाँधी ने भी इस तथ्य को स्वीकार कर लिया है कि अस्पृश्यता हिन्दुओं के विनाश का मुख्य कारण है
 इस पुस्तक में प्रचलित वर्णाश्रम धर्म की विषमता को विनष्ट करने के लिए बड़े ऊँचे विचार प्रस्तुत किये गये हैं
 अन्तर्जातीय विवाह और खान पान के बिना हिन्दू समाज का सच्चा संगठन नहीं हो सकता है इस सिद्धान्त को बड़े रोचक और विशद शब्दों में प्रतिपादित किया है
 मुझे यह लिखते हुए महान हर्ष होता है कि यह पुस्तक लेखकों ने बरसों के अनुभव के बाद वेद के उच्च सिद्धान्तों के आधार पर लिखी है और मनुस्मृति आदि जाल ग्रन्थों की प्रचलित वर्ण व्यवस्था को जड़ से उखाड़ने में सफल प्रयास किया है
मैं लेखकों को अन्तस्तल से साधुवाद देता हूँ कि उन्होंने निर्भयतापूर्वक छिपे हुए सत्य को प्रकट किया है
 मेरा पूर्ण विश्वास है कि भारत की वर्तमान प्रगति के लिए यह पुस्तक परम उपयोगी है
 एक बात विशेष हर्ष की यह है कि इस पुस्तक से जो कुछ भी आमदनी होगी वह सब कानपुर के श्रीदयानन्द भारती विद्यालय को भेंट की जावेगी
हितकारी मेडिकल हाल  मेस्टन रोड  कानपुर  यू
पी
॥ ओम् ॥
निन्दन्तु नीति निपुणा यदि वा स्तुवन्तु  लक्ष्मीः समाविशतु गच्छतु वा यथेष्टम्
अद्यैव वा मरणमस्तु दिनान्तरे वा  सत्यात् पथः प्रविचलामि पदं न पूषन्
इस पुस्तक को प्रकाशित करने की क्यों आवश्यकता हुई  यह तो सारी पुस्तक पढ़ने के बाद ही पूरा पूरा पता लग सकेगा
 यहाँ तो हम संक्षेप से  वर्ण व्यवस्था  के वास्तविक अर्थों का दिग्दर्शन करा देना चाहते हैं
  वर्ण व्यवस्था  के तीन अर्थ आजकल प्रचलित हैं
 वर्ण का अर्थ रंग है  वर्ण का अर्थ अक्षर है  और वर्ण का अर्थ जात भी किया जाता है
 रंग के अर्थों में वर्ण व्यवस्था  काले या गोरे रंग के झगड़े में पड़ी है
 आज समस्त संसार में यह कुप्रवृत्ति बढ़ रही है कि गोरे लोग कालों पर कब्जा करना चाहते हैं
 बेचारे काले लोगों को दुनियाँ में जीना तक कठिन हो रहा है
 भारत में भी पहिले दस्यु  काले  और आर्य  गोरे  लोगों का बड़ा घन घोर युद्ध हुआ करता था  ऐसा सभी ऐतिहासिक मानते हैं
 यह रंग की  वर्ण व्यवस्था  भी बड़ी भयंकर है  इसका विनाश भी तुरन्त होना ही चाहिए
 अब रही वर्णों  अक्षरों  की व्यवस्था  सो यह भी एक बड़ा रोचक संग्राम है
 कोई हिन्दी के अक्षरों  वर्णों  को बढ़िया बताता है  कोई उर्दू के और कोई अँग्रेजी  फ्रेंच  जर्मन  आदि के
 प्रयोजन यह है कि इस अक्षरों वाली  वर्ण व्यवस्था  में भी अभी शान्ति नहीं हैं
 कोई कोई तो हिन्दी के अति प्राचीन वर्णों में परिवर्तन करके उनकी सूरत ही बदल देना चाहते हैं
 इस क्रान्ति के सिलसिले का तो हम स्वागत करते हैं परन्तु कहीं ऐसा न हो जाए कि   न खुदा ही मिला न विसाले सनम न इधर के रहे न उधर के रहे   कहीं इस क्रान्ति में नागरी लिपि का ही सत्यानाश न हो जावे
 हम यहाँ कानपुर के सुलेखाचार्य गौरीशंकर  भट्ट  को नहीं भुला सकते  जिन्होंने नागरी लिपि को सुन्दर जामा पहनाने में कमाल कर दिया है
 उनकी सारी जिन्दगी का निचोड़  नागरी लिपि पुस्तकों  का निर्माण है जो दुनियाँ में अपना सानी नहीं रखतीं
 अस्तु इस प्रकार अक्षरों वाली वर्ण व्यवस्था भी अभी क्रान्ति के मैदान में है
 अब आइए अपने उस  वर्ण व्यवस्था  पर जिसका न सिर है और न पैर  न जड़ है और न पत्ते
 यह तो अमर बेल की तरह हिन्दू समाज रूपी वृक्ष पर अपना जाल फैलाए है
 हिन्दू समाज इससे अकाल मौत का शिकार हो रहा है
 तो भी कोई साहस नहीं करता कि इस विषवेल को उतार कर सहारा के रेतीले मैदानों में दफना दे या अटलांटिक महासागर की खाड़ियों में बहा दे
 हम ने इसी प्रचलित वर्ण व्यवस्था का भण्डाफोड़ इस पुस्तक में किया है
 प्रत्येक पहलू से पुष्ट किया है कि इस विध्वंसकारिणी वर्ण व्यवस्था का समूलोच्छेद हो जाना चाहिए
 सोचिए इस व्यवस्था में  वर्ण  का अर्थ क्या है न रंग है और न अक्षर तब फिर वर्ण का अर्थ ब्राह्मण  क्षत्रिय  वैश्य और शूद्र कैसे हो गया
 कोई मिलान नहीं  कोई ऐलान नहीं और कोई प्रमाण नहीं यों ही जबरदस्त का डेंगा सिर पर
 हाँ
 मनुस्मृति में जरूर लिखा है कि  त्रयो वर्णाः द्विजातयः  चतुर्थ एकजातिः  अर्थात् पहले तीनों वर्ण द्विज हैं और शूद्र एकज है परन्तु यह विश्वास के योग्य नहीं है  क्योंकि वेदों में  आर्य वर्ण  और दस्यु वर्ण  ये दो ही वर्ण माने गए हैं
 इसलिए इस वेद विरोधी मनुस्मृति के वचन को जल या अग्नि में अर्पण कर देना चाहिए
 धन्य हैं डॉक्टर अम्बेडकर और उनके साहसी सिपाही  जिन्होंने मनुस्मृति आदि कपोल कल्पित शास्त्रों की होली की
 हमारी इन देश के नौनिहालों के साथ पूरी सहानुभूति है
 इसलिए यह हमारी क्रान्तिकारी कृति नवयुवकों के सामाजिक नेता डॉ
 अम्बेडकर के कर कमलों में सादर समर्पित है
 सच मानिए जब तक हमारे देश में इस प्रचलित वर्ण व्यवस्था  जाँत पाँत  का बोल बाला रहेगा  तब तक हिन्दुओं की कोई शक्ति नहीं है जो कि अपने जिगर के टुकड़ों अर्थात् इन सात करोड़ अछूत कहे जाने वाले सीधे और सच्चे भारत के मूल निवासियों को अपने अन्दर रख सकें
 अछूतोद्धार का तो एक सीधा सादा उपाय है कि भारत में प्रचलित वर्ण व्यवस्था का विध्वंस कर दिया जावे
 हिन्दू लोग जन्म से ब्राह्मण और शूद्र मानते हैं
 सो अछूत तभी हिन्दुओं में ऊँचा स्थान पा सकते हैं जब वे दूसरे जन्म में द्विज कुलों में पैदा हों
 अब रही आर्य सामाजियों की गुण कर्म वाली गाड़ी  सो बिना राज्याश्रय के वह एक कदम भी हिलने वाली नहीं
 तभी तो आर्यसमाजी लोग अभी तक शुक्ल  मिश्र  शारदा  तिवारी  अग्रवाल  सक्सेना और खन्ना बने हुए हैं
 इनसे पूछिए कि क्या आप इन अछूतों को भी शुक्ल  शारदा और वाजपेयी बना लेंगे
 यदि नहीं तो सिर्फ महाशय जी कहलाने के लिए अछूत लोग भला अब आर्य समाज में क्यों नाम लिखाने लगे
 अब तो अछूत लोग भी सब दाँव पेंच समझ गये
 हम तो दावे के साथ कहते हैं कि यदि आर्य समाज निम्नलिखित तीन संशोधनों को तुरन्त स्वीकार न कर लेगा तो सदा के लिए सो जाएगा और अपनी सत्ता को समाप्त कर देगा
वे तीन संशोधन यह हैं
वर्ण व्यवस्था एकदम उड़ा दी जाय  क्योंकि राज्याश्रय के बिना गुण कर्म का निर्णय नहीं हो सकता
नामों के साथ लगे हुए जन्मजाति सूचक पूछल्ले एकदम साफ कर दिये जावें
विवाह सम्बन्ध बहुतायत से अछूतों में यथा योग्य देखकर किये जावें
 नहीं तो दुनियाँ कहेगी कि
जाको राखे साइयाँ मार सकै नहिं कोय
बाल न बाँका कर सकै जो जग बैरी होय॥
हम तो वही कहेंगे या लिखेंगे जो सच समझेंगे
 सत्य को छिपाना महापाप है
 सत्य को दबाना मानसिक दुर्बलता है
 इसलिए सत्य के पीछे हम जहर के प्याले को पीने के लिए तैयार हैं
 हम खंजर और गोली की मार का स्वागत करेंगे परन्तु एक पग भी पीछे न हटेंगे
 चाहे गालियाँ मिलें या धमकियाँ हम अब  वर्ण व्यवस्था  का विध्वंस करेंगे ही
 या तो अब वर्ण व्यवस्था का विध्वंस होगा या हमारा ही विध्वंस                            अधिक लिखना बेकार है
अब हम यह भी घोषणा करते हैं कि जिन लोगों को कोई शंका हो वे हमारे पास शीघ्र लिख कर भेजें
 हम अपने विचारानुसार दूसरे संस्करण में उनका पूरा पूरा उत्तर देंगे
 और जो लोग केवल जबानी जमाख़र्च करते फिरते हैं उनका हमारे पास कोई इलाज नहीं है
 हम यह भी भली प्रकार जानते हैं कि देश का वायु मण्डल हमारी पुस्तक के अनुकूल नहीं है इसलिए दूसरी किताबों की तरह सहसा  शुभ सम्मतियाँ भी हम प्राप्त नहीं कर सकेंगे
 प्रत्युत फटकार और धिक्कार ही हमारे लिए आशीर्वाद रूप से सुरक्षित रहेंगे
 तो भी हम निर्द्वन्द्व होकर अपना कार्य करते जावेंगे
 सुनिए कोई मित्र कहता है कि पुस्तक के विचार तो ठीक हैं परन्तु पुस्तक का नाम बड़ा भयंकर है
 लोग घबड़ा जाएँगे  आर्यसमाजी लोग प्लेटफार्म पर नहीं चढ़ने देंगे और उनके अख़बार वाले बौछार करेंगे
 कोई मित्र लिखता है कि आप जरा नीति          से काम लीजिए
 कोई मित्र सलाह देता है कि आर्यसमाजियों की सच्ची समालोचना भी मत कीजिए
 ये लोग तो भिंड के छत्ते हैं आप पर टूट पड़ेंगे
 वैसे हम आपके साथ हैं  परन्तु गुप्त रूप से
 इन बातों का एक ही जवाब है कि
मर्दे मैदान मुहब्बत का मजा लेते हैं
कौम की राह में सर अपना कटा देते हैं॥
अन्त में इतना लिखकर अपने वक्तव्य को समाप्त करते हैं कि इस पुस्तक का कुल मुनाफा कानपुर के श्रीदयानन्द भारती विद्यालय को दिया जायेगा  क्योंकि कानपुर में यही एक निःशुल्क विद्यालय सच्चे अर्थों में  वैदिक धर्म  का प्रचारक है
 जहाँ सुशील  सुबोध  गरीब छात्रों को भोजनादि दिया जाता है और अंग्रेजी संस्कृत की उच्च शिक्षा के साथ साथ  वैदिक धर्म विशारद  भी बनाया जाता है
 इस विद्यालय के संस्थापक विद्याप्रेमी डॉक्टर फकीरेराम जी आई
एम
डी
 हैं जिन्होंने जीवन भर की गाढ़ी कमाई इस विद्यालय में लगा दी है
 आशा है सहृदय सज्जन सर्व प्रकार से इस विद्यालय की सहायता करेंगे॥ किमधिकम्
शिकस्तो फतह तो किस्मत पै है वले अय अमीर
मुकाबिला तो दिले नातवा ने खूब किया॥
मार्गशीर्ष पूर्णिमा
आर्यकुमार पुस्तकालय  मेस्टन रोड  कानपुर  मुख्य लेखक
प्रकाशक के दो शब्द
वर्णाश्रम की रूढ़ियों के खिलाफ प्रारम्भिक वक्तव्य
प्रचलित वर्ण व्यवस्था का वेदों में अभाव वर्ण और आश्रम
वर्ण व्यवस्था और स्वामी श्रद्धानन्द
वर्ण व्यवस्था और महात्मा बुद्ध
वर्ण व्यवस्था से विध्वंस
वर्ण व्यवस्था के दो सन्तरी
वर्ण व्यवस्था और उपजातियाँ
शर्मा वर्मा विवेचन
कान्यकुब्ज का अर्थ
कान्यकुब्ज  गौड़  वाजपेयी विवेचन
गुड़ खाएँ  गुलगुलों से परहेज
भयंकर ऐतिहासिक भूलें
अकबर  सिकन्दर और नौवली
वर्ण व्यवस्था की विष बेल
जापान की उन्नति का मूल
टर्की की उन्नति का मूल
भारत की अवनति का मूल
वर्ण व्यवस्था और स्वराज्य
वर्णसंकर और द्विजों का षड्यन्त्र
मनुस्मृति की मोह माया
महात्मा गाँधी
भारतीय संस्कृति का सबसे प्राचीन आधार ग्रन्थ वेद है
 वेद ही सब सभ्यताओं की जननी और व्यवस्थाओं का स्रोत है
 आर्य धर्म के तो प्राण ही वेद हैं
 वेदोऽखिलो धर्ममूलम् अर्थात् वेद ही सब धर्मों के मूल हैं  ऐसा सर्व सम्मत सिद्धान्त है
 इसी आधार पर हम यह भी विवेचनापूर्वक खोज करना चाहते हैं कि भारत को विध्वंस करने वाली इस वर्ण व्यवस्था का भी कहीं वेदों में पता है या नहीं
 यदि निष्पक्ष दृष्टि से देखा जाय तो यह वर्ण व्यवस्था ही हिन्दुओं के लिए मरण व्यवस्था बन रही है
 कोई इसको जातपाँत का रोग कह देता है और कोई इसको बिरादरिओं की बीमारी पुकारता है
 वास्तव में इसका सारा श्रेय इस वर्त्तमान वर्ण व्यवस्था को ही है
 हाँ
 आर्य समाजियों ने गुण कर्म स्वभाव का एक नया आडम्बर खड़ा करके इस वर्ण व्यवस्था के गिरते किले को दृढ़ करने का विफल प्रयास अवश्य किया है
 परन्तु कालचक्र के प्रभाव से तथा आर्य समाजियों की पोप प्रियता से गुण कर्म स्वभाव का जामा अब विशीर्ण प्राय हो गया है
 अब आर्य समाजियों की भी वर्ण व्यवस्था उसी घोरतम रूप में उपस्थित हो चुकी है जिसके लिए हिन्दुओं को खूब कोसा जाता था
 ऐसी दशा में वर्ण व्यवस्था का बावेला मचाने वालों को समझ लेना चाहिए कि भारतवर्ष में प्रचलित वर्ण व्यवस्था  जातपाँत  का हम भण्डाफोड़ करना चाहते हैं
 यही प्रचलित वर्ण व्यवस्था भारतीयों के लिए एक हौआ बनी हुई है
 महात्मा गाँधी ने भी लिखा है कि                                                               
 सबसे बड़ी त्रुटि तो यह है कि इस प्रचलित वर्ण व्यवस्था का मूल स्वार्थी लोग वेदों में भी बताते हैं और शास्त्रों की दुहाई देकर तमाम हिन्दू जनता के मुख पर ताला लगाना चाहते हैं कि कोई भी इस वर्त्तमान विद्यातिनी वर्ण व्यवस्था के विरुद्ध एक शब्द भी न बोल सके
 ऐसे सभी स्वार्थी पण्डितम्मन्यों का मुखमर्दन करने के लिए हम एक बार ही बता देते हैं कि चारों वेदों में इस वर्ण व्यवस्था का कोई पता नहीं है  कोई वर्णन नहीं है और कोई चर्चा तक नहीं है
 वेदों में ब्राह्मण  क्षत्रिय  वैश्य और शूद्र शब्दों के साथ वर्ण शब्द का कहीं संयोग नहीं है
 वेदों में आर्य वर्ण और दस्यु वर्ण यह दो ही वर्ण माने गये हैं
 स्वयं स्वामी दयानन्द ने ऋग्वेद के          मन्त्र को प्रमाण रूप से पेश करते हुए सिद्ध किया है कि वैदिक कालीन सभ्यता में मनुष्यों के दो ही वर्ण थे आर्य और दस्यु
 मन्त्र इस प्रकार है
विजानीहि आर्यान् ये च दस्यवः
बर्हिष्मते रन्धया शासत् अव्रतान्
अर्थात् हे मनुष्यो
 तुम लोग भली प्रकार जान लो कि आर्य कौन हैं और दस्यु कौन हैं
 इस मन्त्र में स्पष्ट प्रतिपादन है कि आर्य और दस्यु ये दो ही मनुष्यों के वेद प्रतिपादित भेद हैं
 यहाँ कई लोग यह बहकाते हैं कि मुख्य तो दो भेद वेद में हैं ही परन्तु आर्यों के अवान्तर चार भेद हैं जिनको ब्राह्मण  क्षत्रिय  वैश्य और शूद्र नाम से पुकारा जाता है
 परन्तु इनकी बहकावट में वे ही लोग आ सकते हैं जिन्होंने वेदों की पंक्ति पंक्ति का पर्यालोचन न किया हो
 हमने लगातार    वर्ष तक वेदों का स्वाध्याय किया है
 हम बताते हैं कि इनकी इस चाल का जवाब क्या है
 वेद में जहाँ आर्य और दस्यु दो भेद बताए हैं वहाँ अनेक स्थलों पर उत शूद्रे उतआर्ये ऐसा भी आया है
 इसका प्रयोजन यह है कि शूद्र और आर्य यह मनुष्यों के दो विभाग हैं
 मनुस्मृति में भी आया है  अनार्यायां समुत्पन्नो ब्राह्मणातु यद्दच्छया
 इत्यादि तथा स्वामी दयानन्द जी ने भी सत्यार्थ प्रकाश के   वें समुल्लास में स्वीकार कर लिया है कि शूद्र आर्य नहीं हैं
 प्रमाणार्थ उनका यह लेख पर्याप्त है
आर्याधिष्ठिताः शूद्राः संस्कर्त्तारःस्युः अर्थात् आर्य लोगों के यहाँ शूद्र रसोई बनावें
 बस सिद्ध हो गया कि आर्यों में शूद्रों की गणना नहीं है
 कितना अन्धेर है
 अब विचारणीय यह है कि जब आर्यों के अन्दर शूद्रों का समावेश हो ही चुका है तो फिर ये शूद्र शब्द पृथक क्यों है
 इससे यही सिद्ध होता है कि आर्यों में शूद्र नहीं हैं
 देखो मनुस्मृति में जातोऽपि अनार्यात् आर्यायां अनार्यइति निश्चयः
    
 इस प्रकार आर्य और दस्यु यह दो वर्ण ही मनुष्यों के वेद में प्रतिपादित हैं
 वेद में आया भी है आर्य वर्ण मावत् और उभौवर्णों इत्यादि जिसका स्पष्ट प्रयोजन यह है कि दो ही वर्ण मनुष्यों के होते हैं
 अब इस वर्ण शब्द की छानबीन कीजिए
 वर्ण का मुख्य अर्थ है रंग         
 इस आधार पर भी मनुष्य के दो रंग  वर्ण  स्वयं सिद्ध हैं
 काला         और गोरा         यही दो रंग मनुष्यों में पाये जाते हैं
 इस प्रकार भी चातुर्वर्ण्य की सिद्धि वेदों से नहीं होती है
 यह चातुर्वर्ण्य का ढकोसला मनुस्मृति की मनमानी है
वेदों में वर्ण व्यवस्था के प्रतिपादक तीन मन्त्र मुख्य रूप से प्रस्तुत किये जाते हैं
 पहला मन्त्र इस प्रकार है
ब्राह्मणोऽस्य मुखमासीद् बाहू राजन्यः कृतः
उरू तदस्य यद् वैश्यः पद्भ्यां शूद्रो अजायत्॥
यजु
यह मन्त्र सामवेद को छोड़ कर शेष तीनों वेदों में कुछ परिवर्तनपूर्वक पाया जाता है
 सर्वप्रथम ऋग्वेद के दशम मण्डल में यह मन्त्र मिलता है
 यहाँ यह बता देना भी अप्रासंगिक न होगा कि ऋग्वेद के दशम मण्डल को पुरातत्वविशारद              बहुत पीछे का बना हुआ बताते हैं
 अष्टाध्यायी के भाष्यकर्त्ता  प्रकाण्ड पण्डित मेजर बी
डी
 वसु  प्रयाग  ने यह सिद्ध करके दिखा दिया है कि इस मण्डल की रचना अर्वाचीन है
 जितने भी पाश्चात्य स्कॉलर हुए हैं सभी ने ऋग्वेद के   मण्डलों को ही सर्व प्राचीन                   माना है
 फिर एक बात विचारणीय यह भी है कि जब वेद ईश्वरीय वाणी है तो यजुर्वेद और अथर्ववेद में यह मन्त्र कुछ परिवर्तन के साथ क्यों पाया जाता है
 क्या यह परिवर्तन ऋषि  ब्राह्मण  कृत है या प्रभु  ब्रह्म  कृत
 जब अर्थ में कोई भेद नहीं तो ईश्वरीय वाणी में इस प्रकार का घोटाला करने से क्या मतलब
 मालूम ऐसा होता है कि जब मुगलकाल में वेद आदि ग्रन्थ जलाए गए और उस समय के पूज्य ब्राह्मणों ने वेद कंठस्थ कर लिए तब इन वेदों के अनेक पाठभेद हो गये जो बिल्कुल स्वाभाविक है
 ऐसी दशा में वेदों के बिल्कुल विशुद्ध मौलिक स्वरूप का पता पाना दुरूह है
 इसलिए वर्ण व्यवस्था के परमपोषक इस मन्त्र का भी शुद्ध रूप लुप्तप्राय है
 यह जो स्वरूप मिलता है वह ब्राह्मणों की स्मृति का शेष है
 इस मन्त्र में ब्राह्मण आदि चार शब्दों का समावेश तो अवश्य है परन्तु ये वर्ण हैं या समाज शरीर के अवयव  यह बात बुद्धि से सोचने की वस्तु है
 यदि इस मन्त्र का ही वास्तविक रूप समझ लिया जाय तो वर्ण व्यवस्था की समस्या हल हो जाय
 देखिए सारे शरीर के चार विभाग किये गये सिर  हाथ  पैर और पेट
 इसी प्रकार सारे मनुष्य समुदाय के चार विभाग किये गये ब्राह्मण  क्षत्रिय  वैश्य और शूद्र
 जिस प्रकार सिर से हाथ नीच नहीं और पैर से पेट नीच नहीं इसी प्रकार ब्राह्मण से क्षत्रिय नीच नहीं और शूद्र से वैश्य नीच नहीं
 ये तो मनुष्य समाज रूपी शरीर के चार अवयव  हिस्से  हो गये
 इसी को दूसरे शब्दों में यों कहा जा सकता है कि मनुष्यों के मुख्य चार विभाग हैं जो कर्म विभाग                      के सिद्धान्त के आधार पर हैं
 कर्म विभाग या श्रम विभाग में कोई नीच ऊँच का प्रश्न नहीं है
 सभी की उपादेयता           समान रूप से अनिवार्य है
 इसके लिए वर्ण व्यवस्था का प्रतिपादक दूसरा मन्त्र जो प्रस्तुत किया जाता है  वह यह है
ब्रह्मणे ब्राह्मणं  क्षत्रायराजन्यं  मरुद्भ्यो वैश्यं  तपसे शूद्रम्
तमसे तस्कर  नारकाय वीरहणं  पाप्मने क्लीबं  आक्रयाय
अयोगूं  कामाग पुंश्चलूं  अतिक्रुष्टाय मागधम्॥
यजु
   
 ॥
इस मन्त्र का वास्तविक अभिप्राय समझने के लिए इससे पहला मन्त्र विशेष रूप से मननीय है
 मन्त्र इस प्रकार है
विभक्तारं हवामहे वसोश्चित्रस्य राधसः
सवितारं नृचक्षसम्॥
इस मन्त्र में परमेश्वर से प्रार्थना की गयी है कि हम ऐसे राजा को चाहते हैं जो हमारे कर्मों          को यथा नियम विभक्त कर दे
 और फिर राज्य में होने वाले सभी आवश्यक पेशों की चर्चा इस अध्याय में की गयी है
 उसी सिलसिले में ब्राह्मणे ब्राह्मणं आदि बताया है
 अर्थात् वेद ज्ञान के प्रचार के लिए ब्राह्मण का कर्म  राज्य रक्षा के लिए क्षत्रिय का कार्य  प्रजाओं के साधारण व्यवहार के लिए वैश्य का कार्य और विशेषकर कष्ट साध्य तापस कार्यों के लिए शूद्र का कर्म है
 अभी यह मन्त्र अधूरा हुआ
 आगे भी इसी प्रकार पेशों का वर्णन है  जिनमें तस्कर  क्लीब और पुश्चलू भी हैं परन्तु सर्व तो मुख्य चार कर्म विभक्त करके इन्हीं के अन्तर्गत सबका समावेश है
 वे वर्ण नहीं हैं  नहीं तो  नपुंसक  क्लीब भी वर्ण हो जाएगा
 इसी को कर्म विभाग या श्रम विभाग                      का सिद्धान्त कहते हैं
 आज कल योरप में भी माना जाता है कि
इन सबका आधारभूत सिद्धान्त श्रम विभाग या कर्म विभाग है
 इतना और स्मरण रखना चाहिए कि उक्त मन्त्र द्वारा वेद की यह भी साथ साथ आज्ञा है कि राजा को ही यह अधिकार है कि इस कर्मविभाग को न्यायपूर्वक प्रचलित करे
 स्वामी दयानन्द ने भी वर्तमान वर्ण व्यवस्था को मरण व्यवस्था सिद्ध करते हुए यह लिखा है कि गुण कर्म स्वभावानुकूल यह कर्म विभाग  वर्ग व्यवस्था  राजा ही व्यवस्थित रूप से कर सकता है
 ऐसी दशा में आर्यसमाज का वर्ण व्यवस्था के लिए ढोल पीटना निरा ढोंग और दम्भ नहीं तो क्या है
 वास्तविक दशा तो यह है कि हिन्दुओं का यह घातक रोग आर्यसमाजियों की नस नस में घुसा हुआ है  क्योंकि आर्यसमाजी हैं तो बने हिन्दुओं में से ही तो फिर सहसा कैसे उन्हें इस राजरोग से मुक्ति प्राप्त हो सकती है
 अस्तु
 यहाँ तक हमने संक्षेप से यह प्रतिपादन करने का प्रयत्न किया है कि वर्ण व्यवस्था का वास्तविक स्वरूप जो वेदोक्त है वह कर्म विभाग है और इसका नियन्त्रण           राजा ही कर सकता है
 इसलिए एक गुलाम देश का निवासी वर्ण व्यवस्था का ढोंग रचकर अपने पैरों पर कुठाराघात ही कर सकता है  और कुछ नहीं
 फलतः हमारा देश रसातल को चला जा रहा है और हिन्दू लोग वर्ण व्यवस्था की बेहूदी बिलबिलाहट मचाए हुए हैं
 इसीलिए न दलितोद्धार होता है और न देशोद्धार
 हो भी कैसे जब हिन्दू लोग जन्म से ही अपना पैतृक अधिकार जमाए हुए दलितों को दाल की तरह दलने के लिए दनदना रहे हैं
 अब हम तीसरा मन्त्र प्रस्तुत करते हैं जो वर्ण व्यवस्था के पोषक प्रायः पेश किया करते हैं
 मन्त्र इस प्रकार है
प्रियं मा कृणु देवेषु प्रियं राजसु नस्कृधि
प्रियं विश्येषु शूद्रेष मय धेहि रुचारुचम्॥
इस मन्त्र में राजा परमेश्वर से प्रार्थना कर रहा है कि मेरे शूद्र आदि सभी जनों का मंगल सदा होवे
 और मेरी शोभा इसी से होवे
 इसमें राजा ने अपने को सब से अलग कर लिया और अपने अधीन देव आदि जनों का कल्याण और मंगल चाहा है
 इससे स्पष्ट यह सिद्ध होता है कि राजा ही इन कार्य विभाग को व्यवस्थित कर सकता है
 फिर एक ध्यान देने योग्य बात यह भी है कि इस मन्त्र में ब्राह्मण  क्षत्रिय आदि शब्द नहीं हैं
 इससे यह पता लगता है कि ब्राह्मण आदि शब्दों पर ही कोई बात नहीं है
 विद्यासमिति  राजसमिति  अर्थसमिति और सेवासमिति ही राज्य कार्य के चार मुख्य कर्म विभाग हैं
 जिनमें विद्यासमिति का अध्यक्ष तो राजा नहीं होता था
 कोई देव  विद्वान  वेदज्ञ ही विद्यासमिति का सभापति होता है
 शेष तीन समितियों का अध्यक्ष राजा स्वयं होता था
 तभी वेद में आया है
त्रीणि राजाना विदथे पुरुणि परि
विश्वानि भूषथः सदांसि
देखिए वर्ण व्यवस्था शब्द का अर्थ ही यह है कि कोई वर्णों की व्यवस्था करता है
 जैसे पण्डितों से व्यवस्था लेना
 इसी प्रकार राजा से व्यवस्था लेकर काम चलता है
 तभी रघुवंश      में रघुराजा को वर्णाश्रम का गुरु बताया है
 देखिए
वर्णाश्रमाणां गुरवे स वर्णी  विचक्षणः प्रस्तुतमाचचक्षे॥
इस प्रकार वेदों में वर्तमान वर्ण व्यवस्था का कोई स्थान नहीं सिद्ध हो पाया
 अब विचारणीय यह है कि फिर स्वामी दयानन्द जैसे वेदों के प्रकाण्ड पण्डित ने वर्ण व्यवस्था को क्यों स्वीकार कर लिया
 बात यह है कि स्वामी दयानन्द ने वर्तमान वर्ण व्यवस्था का तो जोरदार खण्डन किया है और वैदिक  कर्म विभाग  वर्ण व्यवस्था का ही प्रतिपादन किया है जिसकी चर्चा हमने पूर्व के पृष्ठों में संक्षेप से की है परन्तु उन्होंने प्राचीनता के प्रवाह में बहकर वर्ण व्यवस्था शब्द का खण्डन नहीं किया यही उनकी एक भ्रमोत्पादक स्थिति हो गयी है
 देखिए स्वामीजी ने सत्यार्थप्रकाश के चतुर्थ समुल्लास में इस बात की पुष्टि में कि एक शूद्र कुलोत्पन्न मनुष्य भी ब्राह्मण हो सकता है दो ही प्रमाण प्रस्तुत किये हैं  एक तो मनुस्मृति का शूद्रो ब्राह्मणतामेति इत्यादि श्लोक तथा दूसरा आपस्तम्ब सूत्र का निम्न प्रमाण
धर्म चर्यया जघन्यो वर्णः
पूर्व पूर्व वर्ण मापद्यते जाति परिवृत्तौ॥
अर्थात् धर्माचरण से नीचे वर्ण भी उच्च वर्ण को प्राप्त हो जाता है
 इस प्रमाण में जाति परिवृत्तौ का अर्थ स्वामी दयानन्द ने नहीं किया
 क्यों
 इसका उत्तर आज तक किसी ने हमारे समक्ष स्पष्ट नहीं दिया
 बात यह है कि जातिपरिवृत्तौ का अर्थ है दूसरे जन्म में  क्योंकि इस प्रमाण में वर्ण और जाति दोनों शब्द आए हैं
 वर्ण का अर्थ तो ब्राह्मण क्षत्रिय आदि हो गया और जाति का अर्थ जन्म है ही
 देखिए
समान प्रसवात्मिका जातिः इस सूत्र के अनुसार जाति पैदायशी होती है
 अब बताइए स्वामी जी के पेश किये हुए प्रमाण में क्या बल रहा
 फिर मनुस्मृति का श्लोक तो बिल्कुल प्रपंच है  क्योंकि सारी मनुस्मृति जन्ममूलक वर्ण व्यवस्था की परितोषक है
 मनुस्मृति का निर्माण ही जन्ममूलक वर्ण व्यवस्था के आधार पर है
 देखिए
उत्कृष्टां जातिमश्नुते  श्रुतं देशं च जातिं च  एवं
ब्राह्मणो जायमानो हि पृथिव्यामधिजायते
इत्यादि वचनों में सर्वत्र जाति शब्द का व्यवहार है  वर्ण नहीं
 प्रयोजन यह है कि वर्ण व्यवस्था का सारा प्रपंच मनुस्मति ने खड़ा किया है
 यदि वेदों की कर्म विभाग पद्धति प्रचलित होती तो यह सब आडम्बर न होता परन्तु जब तक स्वराज्य न होगा वैदिक कर्म विभाग  वर्ग व्यवस्था  की स्थापना सम्भव नहीं और जब तक वर्तमान जन्म मूलक वर्ण व्यवस्था रहेगी तब तक स्वराज्य की स्थापना सम्भव नहीं
 इस प्रकार इतरेतराश्रय दोष में फँसे हुए भारतवासी अपना अमूल्य समय वृथा गँवा रहे हैं और सुधार प्रिय आर्य समाज भी व्यर्थ ही वर्ण व्यवस्था का बवंडर खड़ा किये हैं
 कल्याण इसी में है कि इस वेद विरुद्ध वर्ण व्यवस्था का विध्वंस एक स्वर से कर दिया जाय और श्रेष्ठकर्म सम्पन्न दलितों  यवनों और म्लेच्छों के साथ मिलकर एक विशाल आर्य जाति                का निर्माण किया जाय
 यही वेदाज्ञा है
विजानीहि आर्यान  ये च दस्यवः
तभी हम कहा करते हैं कि
रास्ता सीधा पड़ा है इसमें कुछ खटका नहीं
आज तक इस राह में रहबर कोई भटका नहीं॥
सबै भूमि गोपाल की या में अटक कहाँ
जाके मन में अटक है  सो ही अटक रहा॥
महात्मा गाँधी आदि सभी नेता एक स्वर से कह रहे हैं कि वेद प्रतिपादित वर्ण व्यवस्था की सत्ता अब नहीं रही है तो भी भारतवर्ष में सबसे अधिक शोर यदि किसी बात का सुन पड़ता है तो वह वर्णाश्रम का है
 लोग मुँह से चिल्लाते अवश्य हैं परन्तु इसकी गहराई और बुराई को समझते नहीं हैं
 न इन लोगों को यह पता है कि यह है क्या बला
 यों ही सनातन से सुनते चले आये हैं वही बराबर रटते चले जाते हैं
 सुनिये वर्ण और आश्रम दो चीजें हैं
 जितना जोर वर्ण व्यवस्था पर दिया जाता है यदि उसका एक चौथाई भी आश्रम व्यवस्था पर दिया जावे तो भारत को स्वर्ग बनते देर न लगे  परन्तु हिन्दुओं को तो बुरी लत पड़ गई है कि हरेक बात की दुम पकड़ते हैं
 जो वर्ण पीछे थे उन्हें पहिले पकड़ लिया और आश्रमों पर जरा भी श्रम न किया
 भाई
 आश्रमों का नाम ही श्रम है अर्थात् मेहनत
 जब तक आश्रम व्यवस्था के लिए भगीरथ परिश्रम न किया जाएगा तब तक हिन्दुओं की बाल बराबर भी कोई उन्नति नहीं हो सकती
 आश्रम का शब्दार्थ है आ समान्तात्  चारों ओर  श्रम परिश्रम
 अर्थात् चारों ओर से चौकन्ने होकर श्रमपूर्वक जीवन बिताना
 लीजिए पहिला आश्रम ब्रह्मचर्य आश्रम
 भारत में ब्रह्मचर्य की जो भयंकर दशा है वह किसी से छिपी नहीं
 भारत का बच्चा बच्चा आज अब्रह्मचर्य का अभ्यासी है
 बाल विवाह उसी की एक शाखा है और वृद्ध विवाह उसी का निचोड़ है
 प्रयोजन यह है कि भारत की तमाम उन्नति ब्रह्मचर्य विनाश के कारण रुकी पड़ी है
 आजकल स्कूलों और कॉलेजों के छात्र ब्रह्मचर्य पर जरा भी ध्यान नहीं देते
 घर के दूषित वातावरण में भ्रष्ट आचार और नष्ट विचार के हो रहे हैं
 हाँ
 इनको भी एक चिन्ता अवश्य है कि अभी से अपने नाम के पीछे शर्मा  वर्मा और सक्सेना लगा लूँ तो फलाने की तरह मैं भी बड़ी नौकरी पा जाऊँगा
 इसी उम्मीद पर ये लोग सिगरेट  बीड़ी पीते फैशन लगाते और ड्रामा खेलते हैं
 पर मेरे भाई ये अंगूर खट्टे हैं
 अब इन वर्ण व्यवस्था के पुछल्लों की भी पार नहीं जाती
            का तख्ता गेट पर ही लटका है
 इधर ब्रह्मचर्य नहीं पाला उधर नौकरी नहीं मिली
 दीन से भी गए और दुनियाँ से भी
 यदि हमारे देश में केवल ब्रह्मचर्य आश्रम की ही पूर्ण व्यवस्था हो जाय तो सहज में ही देशोन्नति का बिगुल बजने लगे
 अखण्ड ब्रह्मचारी स्वामी दयानन्द ने इस मर्म को समझा था
 उनकी सबसे बड़ी दया हम पर यही हुई कि ब्रह्मचर्य की जीती जागती ज्योति जगमगा दी
 फिर ऐसे कराल कलिकाल में जब वाममार्गियों के भ्रष्ट विचारों का प्रचार था
 बाल विवाह का प्रसार और पुराणपन्थ का प्रभाव था
 देखिए यदि सच्चे ब्रह्मचारी इस देश में पैदा हों तभी तो सच्चे ब्राह्मण  क्षत्रिय बन सकते हैं
 बिना ब्रह्मचर्य के वेद विद्या पल्ले नहीं पड़ती
 क्या हुआ यदि सिद्धान्त और मनोरमा रटरट कर वैय्याकरणखसूची बन गये
 भाई
 ब्राह्मण तो जब तक वेद न पढ़े  बन ही नहीं सकता
 बतलाइये कितने ब्राह्मण वेद जानते हैं
 सौ में पाँच भी नहीं  तो भी अकड़े अकड़े फिरते हैं
 यही तो इनकी महामूर्खता है
 जब ब्रह्मचर्य ही न रहा तब वेदाधिगम कैसे हो और जब वेदों में पारंगत न हुये तब ब्राह्मण कैसे
 क्या कभी हिजड़े भी धनुर्वेद पढ़ कर धनुषधारी हुये हैं
 नहीं
 तो फिर वर्ण व्यवस्था का इतना बवण्डर क्यों उठाया है
 स्वयं कानून बनाते हैं कि ब्रह्म जानाति ब्राह्मणः अर्थात् ब्रह्म  वेद और ईश्वर  को जो जाने वह ब्राह्मण होता है और स्वयं अपने बनाए कानून को रद्दी की टोकरी में डाल कर मानते हैं कि पानी पिलावे सो ब्राह्मण और वेश्या पुजावे सो क्षत्रिय कहिए कैसा घोर अन्धेर है


 वास्तव में पहले आश्रमों की व्यवस्था ठीक होनी चाहिए
 इधर इन आर्य समाजियों को हम क्या कहें जो स्वामी दयानन्द जैसे अखण्ड ब्रह्मचारी और वेदज्ञ नेता के अनुयायी हैं
 ये लोग छोटी आयु में बच्चे बच्चियों के विवाह करते और स्वामी दयानन्द की आज्ञा की कोई परवाह न करके अपने बच्चों का वेदारम्भ संस्कार तक नहीं कराते
 हाँ
 कहने को बड़े संस्कार विधि को मानने वाले हैं परन्तु संस्कार कोई न करेंगे संस्कार विधि के अनुसार  और हमको बताएँगे कि नास्तिक हैं क्योंकि हमने संस्कार विधि के अनुसार अपना जीवन बिताया है
 फिर वानप्रस्थ गया चूल्हे में और संन्यास गया मोहरी में
 कितने हैं वानप्रस्थी और संन्यासी
 इन्हें शर्म भी तो नहीं आती कि    वर्ष की आयु के बाद भी बच्चे पैदा करते चले जाते हैं और कट्टर आर्य समाजी बने  संस्कारविधि पर चमड़े की जिल्द चढ़ाए घूमते हैं
 ऐसे छद्मवेशी आर्यसमाजियों को क्या हक है जो हमारे सामने एक हरफ भी बोल सकें
 जो न करते हैं वेदों का स्वाध्याय एवं न पालते संस्कार विधि का कोई अध्याय और बने फिरते हैं महामहोपाध्याय
अब उठो
 सोते ही तुमको इक जमाना हो गया
इस गजब की नींद में अपना बिराना हो गया॥
वर्ण आश्रम धर्म सारा मिल गया मिट्टी में आज
वेद का स्वाध्याय तो अब अखबार पढ़ना हो गया॥
स्वामी दयानन्द के बाद आर्य समाज का प्रभावशाली और दूरदर्शी कोई नेता यदि हुआ है तो वे अमर शहीद श्रद्धेय स्वामी श्रद्धानन्द थे
 स्वामी श्रद्धानन्द समझते थे कि आर्य समाज वर्तमान प्रगति का नेता और अग्रणी तभी हो सकता है जब वह बुद्धि पूर्वक समय की आवश्यकता को अनुभव करता हुआ अपने सिद्धान्तों की व्याख्या करे
 स्वामी दयानन्द के सच्चे भावों को समझने वाले श्रद्धेय श्रद्धानन्द समय की गति को खूब परखते थे
 वर्ण व्यवस्था के पहलू पर भी उनके विचार एक दूरदर्शी नेता के समान थे
 स्वामी श्रद्धानन्द ने मथुरा में दयानन्द जन्म शताब्दी के सुअवसर पर एक महत्वपूर्ण प्रस्ताव आर्य विद्वत् परिषत् के विशाल पंडाल में रखा था जिसका अभिप्राय यह था कि भारत में प्रचलित वर्ण व्यवस्था को नष्ट करने के लिए यह अत्यन्त आवश्यक है कि ब्राह्मण  क्षत्रिय  वैश्य और शूद्र आदि शब्दों का भी व्यवहार बन्द कर दिया जाय और समस्त आर्य समाजी अपने को आर्य कहा या लिखा करें
 उस समय घोर वाद विवाद खड़ा हुआ
 शास्त्री मंडल ने वर्ण व्यवस्था नष्ट भ्रष्ट हो जाने की विभीषिका उपस्थित की
 सबने स्वामी दयानन्द की लेखमाला की दुहाई दी कि देखो
 स्वामी दयानन्द ने भी वर्ण व्यवस्था को मानते हुए ब्राह्मण  क्षत्रिय आदि शब्दों का व्यवहार स्वीकार किया है
 उस समय उस दूरदर्शी महान् नेता ने सिंह गर्जना पूर्वक कहा था कि देखो
 आर्यो स्वामी दयानन्द के लेखों का दुरुपयोग मत करो
 मैं भी स्वामी दयानन्द का उतना ही भक्त हूँ जितने आप सब उपस्थित विद्वत्वृन्द परन्तु मैं स्वामी जी की सच्ची स्पिरिट को स्वीकार करता हूँ
 स्वामी दयानन्द ने वर्ण व्यवस्था के सम्बन्ध में सब लिखकर उसमें यह भी स्वीकार कर लिया है कि जब तक अपनी राज्य व्यवस्था न होगी  यह गुण कर्म की वर्ण व्यवस्था प्रचलित नहीं हो सकती
 जब तक राज्य की छाप न लगेगी यह नवीन प्रथा चल नहीं सकती
 स्वामी दयानन्द ने तो हमारे समक्ष एक आदर्श रख दिया है
 परन्तु हम लोग अभी उस आदर्श पर राज्य सत्ता के अभाव में चल नहीं सकते
 देखिये स्वामी दयानन्द ने नियोग के लिए भी आज्ञा दी है परन्तु वर्तमान राज्य नियमों के अनुसार नियोग को क्रियात्मक रूप देने वाला ताजीरात हिन्द की धारा के अनुसार सजा पाएगा  उस पर          का मुकदमा चलेगा
 ऐसी दशा में नियोग के स्थान में विधवा विवाह ही सामयिक है
 यद्यपि स्वामी दयानन्द ने विधवा विवाह को वेद विरुद्ध बताया है तो भी हम आर्यों ने बुद्धिमत्ता पूर्वक देशकाल की दशानुसार विधवा विवाह को व्यवहारिक रूप दे दिया है
 इसी प्रकार वर्ण व्यवस्था का आदर्श अब तक पूर्ण न कर सके हमको वह कार्य तो कर लेना चाहिए जो हमारे हाथ में है
 अर्थात् स्वामी दयानन्द ने वर्ण व्यवस्था के दो पहलू हमारे सामने रखे हैं
 एक तो प्रचलित वर्ण व्यवस्था का विध्वंस और दूसरा आदर्श वर्ण व्यवस्था  कर्म विभाग  का प्रचार
 दूसरे पहलू को हम तभी कार्य रूप में ला सकते हैं जब हमारे हाथ में राज्य सत्ता हो
 इसलिए प्रथम पहलू के लिए पुरुषार्थ करना चाहिए
 अर्थात् प्रचलित वर्ण व्यवस्था का विध्वंस कर देना चाहिए
 बड़े खेद के साथ कहना पड़ता है कि वर्ण व्यवस्था के मामले में आर्य समाजी लोग भी प्रचलित वर्ण व्यवस्था  जात पाँत  के ही गुलाम बने हुए हैं
 ऐसी दशा में ब्राह्मण  क्षत्रिय आदि का निर्णय करना अभी समय से बहुत पूर्व है
 इसलिए इन शब्दों का व्यवहार एकदम उठा देना चाहिए इत्यादि
यह थे दूरदर्शी महान आर्य नेता के सच्चे उद्गार परन्तु उस समय भी शास्त्राचार्यों ने घोर विरोध किया और आर्य समाज को गड्ढे में से निकलने नहीं दिया
 आज    वर्ष बाद भी हम उसी दशा में और अन्धकारमय गहरे गड्ढे में पड़े हुए वर्ण व्यवस्था के पचड़े में जकड़े हुये हैं
 काश
 हम उस दूरदर्शी निर्भय वीर स्वामी की सिंह गर्जना को सुनकर आज से    वर्ष पूर्व सचेत हो जाते तो आज डॉक्टर अम्बेडकर को वर्ण व्यवस्था मिटाने की शर्त हिन्दुओं के सामने पेश न करनी पड़ती
 हमें अत्यन्त संकोच और क्लेश के साथ कहना पड़ता है कि वर्ण व्यवस्था के मामले में आर्य समाजी लोग हिन्दुओं की तरह ही गले तक कीचड़ में धँसे पड़े हैं
 काश
 आज आर्य समाजी वर्ण व्यवस्था के रोग से मुक्त होते तो सात करोड़ अछूत आर्य समाज की पवित्र गोद में सानन्द सुशोभित हो जाते
 परन्तु यहाँ तो सारे कुएँ में भाँग पड़ी है
 अब भी तो कोई सचेत नहीं होता जो हिम्मत के साथ घोषणा कर दे कि आर्य समाज वर्ण व्यवस्था को मिटाने के लिए कमर कस कर तैयार है
 आज आर्यसमाज में भी वही रूढ़िवाद वही पोपवाद और सम्प्रदायवाद जड़ जमाए हुए हैं
 कोई नेता भी तो नहीं है जो वीर स्वामी श्रद्धानन्द की तरह ऐसे संकट के समय में छाती खोल कर सिंहनाद कर दे कि ये लो
 आर्यसमाज ने वर्ण व्यवस्था की खाल उतार कर फेंक दी
 आओ
 मेरे प्यारे दलित बन्धुओ

 ख़ुशी के साथ हम तुमको आलिंगन करने के लिए तैयार हैं


 अब भी समय है कि आर्य सार्वदेशिक सभा शीघ्र ही ऐलान कर दे
 हमने तो अपना कर्तव्य पालन कर दिया
 सचेत कर दिया
 अब यदि हमें कोई स्वामी दयानन्द का विरोधी कहे या लिखे तो हमारा उसके प्रति यही जवाब है कि हम तो स्वामी श्रद्धानन्द के शिष्य हैं
 स्वामी श्रद्धानन्द की तरह ही स्वामी दयानन्द के लेखों की सच्ची स्पिरिट को स्वीकार करते हैं
 लकीर पन्थी नहीं हैं
 फकीर पन्थी हैं
महाभारत काल में भारतीयों के जीवन कपट पूर्ण और भेद भावना से भरे हुए पाए जाते हैं
 वह अनुपम सभ्यता जो रामायण काल में आदर्श रूप थी महाभारत काल में क्षीणता को प्राप्त हो चुकी थी
 रामायण काल में दो सौतेले भाई परस्पर इस बात के लिए विवाद कर रहे थे कि यह समस्त राज्य और राज्यसिंहासन मेरा नहीं  आपका है  किन्तु इसके विपरीत महाभारत काल में सौतेले भाई इस बात पर कलह करने के लिए सन्नद्ध हुए कि सूच्यग्रं नैव दास्यामि विनां युद्धेन केशव
 अर्थात् तुम लोग पाँच गाँव क्या माँगते हो मैं तो सुई की नोक के बराबर भी भूमि भाग बिना युद्ध के नहीं दूँगा
 इससे पता चलता है कि महाभारत काल में प्राचीन आर्य सभ्यता का आदर्श बहुत गिर गया था और प्रचलित वर्ण व्यवस्था का विकृत स्वरूप उन्नत हो चुका था
आर्य सभ्यता के इस अधःपतन का पुनरुत्थान और अभ्युदय हम फिर बौद्ध काल में देखते हैं
 भगवान् गौतम बुद्ध की आदर्श शिक्षाओं ने एक बार फिर भारत का मुख उज्ज्वल कर दिया
 प्रचलित वर्ण व्यवस्था का विध्वंस करके चाण्डाल से लेकर ब्राह्मण तक सभी समान भाव से उच्च जीवन का आनन्द लेने लगे
 शिक्षा का द्वार किसी भेदभाव और रुकावट के बिना सब के लिए समान रूप में खुल गया
 ऊँचनीच और छुआछूत का प्रपंच मिट गया
 साथ ही आयुर्वेद की भी खूब उन्नति हुई
 शव को चीरने फाड़ने में अस्पृश्यता का भाव न रहने से शस्त्र चिकित्सा           खूब विकसित हुई
 वर्तमान सर्जरी की अपेक्षा भी उस समय विशेष उन्नति थी
 इसी प्रकार समुद्र यात्रा में छुआछूत का झगड़ा नहीं रहा
 फलतः भारत का व्यापार जापान की तरह सुदूर देशों में फैल गया था
 इजिप्ट  जावा  सुमात्रा  एलेकजन्ड्रिया  चीन  जापान  और जर्मनी आदि देशों में भारतीय लोग अधिक संख्या में आते जाते थे जिससे देश में धन की इतनी वृद्धि हुई कि तत्कालीन राजा लोग सुवर्ण की वर्षा करते थे
 उन्हीं दिनों संसार को एक करने और विश्वबंधुत्व का सच्चा आर्य साम्राज्य स्थापित करने में सम्राट् अशोक ने जो प्रयत्न किया उसके लिए पाश्चात्य विद्वानों व इतिहास लेखकों का मानवीय मत इस प्रकार है
संसार में अशोक पहिला सम्राट है जिसने सत्य उद्देश्य को लक्ष्य में रखकर मनुष्य जाति को शिक्षित किया
 उसने बड़ी भारी सेना और बड़ी भारी शक्ति होते हुए भी सैनिक और राजनैतिक विजय नहीं की
 उसने अपने शौर्य  पराक्रम और वीरता को दिखलाने के लिए किसी राष्ट्र पर आक्रमण नहीं किया
 किसी देश को तहस नहस करने के लिए  किसी राष्ट्र को गुलाम बनाने के लिए  सुन्दर नगरों को भूमिसात् करने के लिए आहतों  पीड़ितों और निस्सहायों के अभिशाप से भरी भूमि को अधिक बोझल नहीं किया
 उसने स्त्री और शूद्रों की शिक्षा के लिए भरसक प्रयत्न किया
 उसने धर्म विजय की  धर्म भिक्षुओं द्वारा अतृप्त और सन्तप्त संसार को प्रेम और धर्म का अमृत पान कराया
सम्राट् अशोक के शिलालेखों व परहित चिन्ता के असीम प्रेम को देखकर पाश्चात्य विद्वान मिस्टर वेल्स लिखते हैं
संसार के इतिहास के पन्नों में जहाँ अगणित राजाओं के नाम भरे पड़े हैं वहाँ सम्राट अशोक का नाम ही अकेला इस बृहत् आलोक में सूर्य के समान चमकता हुआ दिखलाई देता है
 पृथ्वी के एक किनारे से दूसरे किनारे तक अब भी अशोक का सम्मान है
 यद्यपि चीन तिब्बत और भारत आदि देशों ने उसकी अमूल्य और अलभ्य शिक्षाओं को भुला दिया तथापि अशोक के महत्त्वशाली कार्यों का आदर दूर नहीं हुआ है
पाठक गण
 आपने बौद्धकाल की चहुँमुखी उन्नति का वर्णन पढ़ा
 क्या आपने सोचा और समझा कि यह उन्नति पराकाष्ठा तक कैसे पहुँच पाई
 इसका एकमात्र हेतु वर्ण व्यवस्था का विध्वंस है
 भगवान् गौतम बुद्ध ही आज तक एक आदर्श सुधारक हुए हैं
 जिन्होंने संसार की और विशेषतः भारत की उन्नति और संगठन का मूल कारण समझा यदि वे वर्ण व्यवस्था का विध्वंस न करते तो समस्त संसार में तो क्या भारत में भी बौद्धधर्म प्रचलित न होता
 यह सौभाग्य भगवान् गौतम बुद्ध ही को प्राप्त है कि आज तक जब से सृष्टि का इतिहास मिलता है सबसे अधिक अनुयायी महात्मा गौतम बुद्ध के ही हुवे हैं
 सचमुच आधी दुनियाँ महात्मा बुद्ध का शिष्य हो गई थी
 यह क्यों बस इसलिए कि भगवान् गौतम बुद्ध ने उन आदर्श वैदिक सिद्धान्तों का प्रचार किया जिनकी आवश्यकता सृष्टि के नर नारियों को थी
 बाकी सारे सुधारक द्वैतवाद  अद्वैतवाद और पोपवाद के प्रपंच में फँसे रहे
 कोई मूर्ति पूजा में फँस गया
 कोई वर्ण व्यवस्था में फँस गया और कोई वैदिकी हिंसा हिंसा न भवति के पीछे पड़ कर हिंसा का पोषक हो गया
 अकेले महात्मा बुद्ध इन सबसे भी पिंड छुड़ाकर संसार में सार्वजनिक  सार्वकालिक और सार्वदेशिक वैदिक धर्म का प्रचार कर सके
 सचमुच गौतम बुद्ध का त्याग संसार में सर्वोपरि है
 उसके त्याग को न शंकराचार्य पा सके न स्वामी दयानन्द और न आज तक महात्मा गाँधी पा सके हैं
 सचमुच समस्त संसार के सच्चे धार्मिक नेता महात्मा गौतम बुद्ध हैं
 कोई माने या न माने  समय आ रहा है जब एक बार फिर भारत में  नहीं नहीं समस्त संसार में वेदानुकूल पवित्र बौद्ध धर्म की पुनः प्रतिष्ठा होगी
 हाँ
 यदि आर्यसमाज वर्ण व्यवस्था  नियोग और संस्कार विधि के प्रपंच से अपना पिंड छुड़ा सके तब तो संसार में यह भी सार्वभौम धर्म बनने के लिए उम्मीदवार हो सकता है
 संसार में वेदों का धर्म ही प्रतिष्ठा पा सकता है  मनुस्मृति का नहीं
 इसलिए मनुस्मृति की प्रचलित वर्ण व्यवस्था का विध्वंस करके भगवान् गौतम बुद्ध की तरह आर्यसमाज के दूरदर्शी अनुयायिओं को सच्चे वैदिक धर्म का प्रचार करना चाहिए
 नहीं तो नाव मँझधार में डुबकियाँ खा ही रही है
प्रचलित वर्ण व्यवस्था से क्या क्या विध्वंस  हानियाँ  हुई हैं  उनका दिग्दर्शन अब यहाँ संक्षेप से कराया जाता है
 वैसे अनेक विध्वंस हुवे हैं परन्तु निम्नलिखित हानियाँ बिलकुल प्रत्यक्ष हैं
 जिनके विषय में एक साधारण समझ का सज्जन भी सहमति प्रदान करेगा
प्रचलित वर्ण व्यवस्था  जात पाँत  से मनुष्य समाज में ऊँचनीच के भाव पैदा हो गए हैं
 वैदिक वर्ग व्यवस्था  वर्ण व्यवस्था नहीं  में ब्राह्मण क्षत्रिय आदि में ऊँच नीच के भेद की कल्पना भी नहीं है
 वेदों में तो मनुष्यों के लिए यही आदेश है कि तुम्हारी पानी पीने की जगह  प्रपा  अर्थात् कूप आदि सबके लिए समान रूप से खुले रहें और तुम्हारी भोजन शाला में सबको समान भाव से भोजन कराया जावे  कोई पंक्ति भेद या छुआछूत न रक्खी जावे
 साथ ही तुम सब मिलकर अर्थात् ब्राह्मण से शूद्र तक सब लोग मिलकर यज्ञशाला में बैठकर हवन किया करो
 फिर उपमा भी कितनी सुन्दर देखो
 जैसे गाड़ी के पहिये में आरे अपनी नाभि में समानभाव से जुड़े रहते हैं ठीक उसी प्रकार तुम लोग गाड़ी के चक्र की तरह संसार चक्र में भी अपनी बुद्धि और योग्यतानुसार सब कार्य करते हुवे समानभाव से अपनी शक्ति को केन्द्र में संगठित करके जीवन बिताओ
 इस भाव को पूर्ण रूप से प्रकट करने वाला निम्न वेद मन्त्र सबको कंठस्थ कर लेना चाहिए
समानी प्रपा सहवोऽन्नभागः समाने योक्त्रे सह वोयुनज्मि
सम्यञ्चोऽग्निं सपर्यत आरा नामिं इव अमितः॥
प्रचलित वर्ण व्यवस्था  जात पाँत  के ही कारण अनेकों नये सम्प्रदाय हिन्दू धर्म में बन गए
 हिन्दुओं में जो सुधार या उन्नति करना चाहते हैं वे वर्ण व्यवस्था के बखेड़ों में पड़कर लाचार हो जाते हैं
 विधवाविवाह  बालविवाह  वृद्धविवाह  शुद्धि  अछूतोद्धार  आदि सभी में सुधारकों के सामने वर्ण व्यवस्था की कठिनाई पड़ जाती है
 गौतम बुद्ध  कबीर  नानक  स्वामी दयानन्द और राधास्वामी आदि सभी सुधारकों ने वर्ण व्यवस्था से तंग आकर अपने अपने सम्प्रदाय खड़े किए
 परन्तु वर्ण व्यवस्था की सत्ता अभी तक बनी ही हुई है
प्रचलित वर्ण व्यवस्था के ही कारण सब लोग उच्च वर्णों में अपनी गणना कराने की भरपूर चेष्टा कर रहे हैं
 जैसे कलाल और कायस्थ पहिले शूद्र माने जाते थे परन्तु वर्ण व्यवस्था से तंग आकर अब क्रमशः वैश्य और क्षत्रिय बन कर अपने को गुप्त और वर्मा उपाधि से विभूषित कर रहे हैं
 क्या दफ़्तरों में क्लर्की करना ही वर्मा  क्षत्रियों  का कर्म है
 इधर कलाल भाइओं ने भी सन्      में मिर्जापुर की अपनी सभा में अपने को हैहय क्षत्रिय घोषित कर दिया  क्योंकि वैश्य बनने से भी कलालों का पीछा प्रचलित वर्ण व्यवस्था ने नहीं छोड़ा
 इस मामले में नाइयों ने बड़ी चतुराई से काम लिया
 प्रारम्भ से ही इन्होंने न्यायी ब्राह्मण अपने को सिद्ध कर लिया है
 इसी प्रकार बढ़ई  लोहार और तम्बोली भी अब ब्राह्मण माने जाने लगे हैं
 इस प्रकार प्रतिदिन परस्पर ईर्ष्या और द्वेष हिन्दुओं में बढ़ता जा रहा है
 अभी कुछ दिन हुवे सीकर के राजपूतों ने जाटों को इसीलिए मारा पीटा और सताया  क्योंकि जाटों ने अपने को सच्चा क्षत्रिय सिद्ध करके बता दिया है
प्रचलित वर्ण व्यवस्था के ही कारण हमारा व्यापार नष्ट हो रहा है
 कपड़े बुनने वाला  शाक बेचने वालों  सुनार बढ़ई  तेली  तम्बोली  नाई  धोबी  कोरी आदि व्यापारी और शिल्प वर्ग को द्विजों ने मनुस्मृति की आज्ञानुसार वर्ण व्यवस्था में नीचे पटक दिया
 फलतः हमारे हाथ से कला और व्यापार निकल गया और बेकारी चढ़ गई
 इधर मुसलमानों ने इन सब कामों को अपना कर अपना संगठन सुदृढ़ कर लिया
 उधर वर्ण व्यवस्था के कारण भेद इतना बढ़ने लगा कि एक कुम्हार जो छोटे छोटे बर्तन बनाता है  वह उस कुम्हार से छोटा माना जाने लगा जो बड़े बड़े भाण्डे बनाता है
 इसी प्रकार वह ग्वाला बड़ा माना जाने लगा जो मशीन से मक्खन निकालता है और दही जमा कर मथानी से मक्खन निकालने वाला छोटा समझा गया
 वह मछियारा छोटा हो गया जो जाल से मछली पकड़ता है उसकी अपेक्षा जो बाँस के सहारे मछली पकड़े
 इस प्रकार प्रचलित वर्ण व्यवस्था के कारण संगठन बिलकुल क्षीण हो रहा है
प्रचलित वर्ण व्यवस्था के ही कारण प्रत्येक जाति वाला अपनी अलग सभा बनाए हैं
 यादव क्षत्रिय सभा  पाल क्षत्रिय सभा  हैहय क्षत्रिय सभा  कान्यकुब्ज ब्राह्मण सभा  गौड़ ब्राह्मण सभा इत्यादि पृथक्   संगठनों के कारण विशाल आर्य जाति का कमनीय कलेवर कलुषित हो रहा है
 यदि यह वर्ण व्यवस्था न होती तो आज एक महान् आर्य जाति ही इस आर्यावर्त में अपना आर्य राज्य स्थापित करती
प्रचलित वर्ण व्यवस्था के ही कारण म्युनिसिपैलिटी  मनुष्य पालयित्री  डिस्ट्रिक्ट बोर्ड  कौन्सिल  असेम्बली और आर्यसमाज के चुनावों में ख़ूब चहल पहल होती है
 पहिले तो दौर्भाग्य से इस देश में हिन्दू और मुसलमान दो बड़े भारी फ़िर्के हैं
 फिर ब्राह्मण ब्राह्मण को  कायस्थ कायस्थ को  कलाल कलाल को  और अछूत अछूत को वोट देता है
 भला बताइए ऐसी दशा में अछूतपन कैसे मिट सकता है
 यदि ब्राह्मण अपना ब्राह्मणत्व नहीं छोड़ना चाहता है  कायस्थ अपना कायस्थपन तो बेचारे अछूतों का अछूतपन कैसे छूटे और वे क्यों कर छोड़ें


 वे भी अपनी स्थिति सुदृढ़ करेंगे
 चाहे हिन्दू रह कर और चाहे सिक्ख वा बुद्ध बनकर
 अछूतपन तो तभी दूर होगा जब ब्राह्मण का ब्राह्मणपना पवित्र स्वदेश यज्ञाग्नि में अर्पित कर दिया जावे और कायस्थ का कायस्थपन  नहीं तो ये मनचले स्वार्थी द्विजों के चोचले चलते ही रहेंगे
प्रचलित वर्ण व्यवस्था के ही कारण स्वामी अछूतानन्द आदि चमारों को आदि हिन्दू बनाने का भरसक प्रयत्न करते रहे
 और अब भी  आदि हिन्दू सभा  जड़ पकड़ रही है  क्योंकि हिन्दुओं का वर्ण व्यवस्था रूपी अजगर इन बेचारे चमारों के लिए तो बड़ा ख़तरनाक है
 इसी प्रकार बंगाल में नव शूद्र  पंजाब में मेघ और युक्तप्रान्त में नवमुस्लिम अछूत समझे जाते हैं
 सबसे अधिक विकट दशा मद्रास की है
 वहाँ तो वर्ण व्यवस्था का नग्न रूप सब हिन्दुओं को नष्ट करने के लिए नाच रहा है
प्रचलित वर्ण व्यवस्था के ही कारण ब्राह्मणों की शोचनीय अवस्था हो रही है
 कहाँ ये लोग विद्या के ठेकेदार बन बैठै थे और कहाँ आज पीर बबर्ची भिश्ती खर बने हुवे हैं
 इन लोगों ने विद्या और सदाचार को तो धता बता दी है
 क्योंकि जब बिना विद्या पढ़े ही मोटी चोटी और मैले जनेऊ के जोर पर ये लोग सब के गुरु बन सकते हैं तो फिर पुस्तकों के पन्ने पलटने की इनको जरूरत क्यों रह जावे


 परिणाम यह हुवा कि     में    ब्राह्मण कहलाने वाले देवता निरक्षर भट्टाचार्य और फोकट शर्मा हैं
 स्टेशनों पर पानी पाण्डे पुकारे जाते हैं
 दफ़्तरों में चौकीदारी करते हैं
 और बाजारों में कुलीगीरी करते हैं
 तिस पर तुर्रा यह कि माथे का तिलक बढ़ता ही जाता है और चुटिया चौड़ी ही होती जाती हैं
 है कोई माई का लाल जो इन्हें शूद्र बना दे
 इन्होंने तो ब्राह्मण पानी  ब्राह्मण चाय और ब्राह्मण सिगरेट भी बना डाला
 अब क्या होगा
प्रचलित वर्ण व्यवस्था के ही कारण इस देश से संस्कृत विद्या सात समुद्र पार चली गई
 ब्राह्मणों ने तो प्रमादवश स्वयं संस्कृत पढ़ी नहीं और दूसरों को भी पढ़ने से रोक दिया
 मनमानी स्मृतियाँ बना कर लोगों को संस्कृत विद्या से शून्य कर दिया
 स्त्री और शूद्रों को तो इन लोगों ने मनुष्य ही नहीं समझा
 स्त्री शूद्रौनाधीयाताम् को तो वेद वाक्य ही बना दिया था
 वेचारा शम्बूक नामक शूद्र कहीं पढ़ गया और ईश्वर भक्ति करते करते समाधिस्थ हो गया  तो ब्राह्मणों ने षडयन्त्र करके मर्यादापुरुषोत्तम राम जैसे आदर्श राजा के हाथों उसका सिर कटवा दिया
 अब रामराज्य को भी लेकर हम क्या करें


 उत्तररामचरित में श्लोक आया है
शम्बूको नाम वृषलः पृथिव्यां तप्यते तपः
शीर्षच्छेदयः स ते राम
 तं हत्वा जींवय द्विजम्॥
इसी प्रकार शंकराचार्य जैसे अद्वितीय विद्वान् ने भी स्मृतियों का गुलाम बन कर लिख मारा कि
अथास्य वेद मुपशृण्वतः त्रपुजतुभ्यांश्रोत्र प्रतिपूरणं
उच्चारणे जिह्वाच्छेदः  धारणे शरीरभेदः
अर्थात् यदि शूद्र वेद मंत्रों को सुने तो उसके कानों में सीसा पिघला कर डाल दे
 पढ़े तो जीभ काट ले  और यदि वैदिक आज्ञाओं के अनुसार अपना जीवन बितावे तो फाँसी लगा दे
 क्या संसार के इतिहास में कहीं ऐसे अन्धेरगर्दी क़ानून का नमूना है
 यह हैं वर्ण व्यवस्था से विध्वंस
 यदि अब भी किसी भी समझ में न आवे तो हमारे पास उसका इलाज नहीं है
हम तो सदैव यही कहेंगे कि
तिनका कबहूँ न निन्दिये जो पावन तर होय
कबहूँ उड़ि आंखिन परै  पीर घनेरी होय॥
प्रचलित वर्ण व्यवस्था की रक्षा के लिए खासी मोर्चाबन्दी से काम लिया गया है
 मनुस्मृति का निर्माण करने वाले ब्राह्मणों के मस्तिष्क की महिमा तो हम किए बिना नहीं रहेंगे
 ऐसी जबरदस्त क़िलेबन्दी की है कि बड़े से बड़े सुधारक माथा फोड़कर मर मिटे  लेकिन आज भी मनुस्मृति का साम्राज्य सर्वत्र छाया हुआ है
 आश्चर्य तो तब होता है जब स्वामी दयानन्द जैसे वेदों के परम भक्त  प्रकाण्ड पण्डित और प्रभावशाली विद्वान् भी अपने सत्यार्थप्रकाश आदि क्रान्तिकारी ग्रन्थों में वेदों की अपेक्षा मनुस्मृति को ही अधिक उद्धृत कर गए
 फलतः सत्यार्थप्रकाश की क़ीमत प्रतिदिन घटती जाती है
 यदि सत्यार्थप्रकाश में से मनुस्मृति के श्लोक निकाल दिए जावें तो फिर उसमें रहता ही क्या है  क्योंकि वेदों के प्रमाण तो यत्र तत्र नाममात्र ही उपलब्ध होते हैं
 चाहिए तो यह था कि स्वामी दयानन्द जैसे वेदों के अद्वितीय विश्वासी पंडित थे वैसे ही वेदों के प्रमाण पद पद पर प्रस्तुत करते हुवे वेदों के आधार पर वैदिक धर्म की प्रतिष्ठा करते परन्तु खेद है कि स्वामी दयानन्द मनुस्मृति का मोह छोड़ न सके
 यदि वे प्रयत्न करते तो वैदिक धर्म की नींव वेदों पर प्रतिष्ठित कर जाते परन्तु मनुस्मृति की मादकता ने मोह लिया और वेदों के मंत्र बेचारे यों ही पड़े पड़े सड़ रहे हैं कोई पूछने वाला नहीं है
 उदाहणार्थ
यज्ञोपवीत  उपनयन  के विषय को लीजिए
 वेदों में अनेक मन्त्र यज्ञोपवीत  जनेऊ  विषयक मिलते हैं परन्तु स्वामी दयानन्द ने पारस्कर के यज्ञोपवतीतं परमं पवित्रं आदि प्रचलित श्लोक को ही मन्त्र मान कर अपनी संकलित संस्कार विधि में अङ्कित कर दिया और साथ ही मनुस्मृति के साथ ढकोसले को यज्ञोपवीत के गले मढ़ लिया
 जैसे बसन्त ऋतु में ब्राह्मण का यज्ञोपवीत   वर्ष की आयु में हो  ग्रीष्म ऋतु में क्षत्रिय का   में  और शरद ऋतु में वैश्य का   में
 लीजिए शूद्र बेचारा बिना जनेऊ के ही रहा
 हो भी कैसे जब कोई ऋतु ही शेष न रही
 कुदरत को ही शूद्रों के विरुद्ध कर डाला
 जब जनेऊ का ही जिक्र नहीं  तो विद्या कैसे पढ़े
 जब विद्या ही न पढ़ेगा तो ब्राह्मण कैसे बनेगा
 देखा न आपने कैसा जाल बिछाया गया है
 और लिख दिया शूद्रो ब्राह्मणतामेति
 क्या खूब ठग विद्या है
बात यह है कि वेदों में जहाँ यज्ञोपवीत की आज्ञा है वहाँ मनुष्य मात्र के लिए है
 कोई भेदभाव नहीं है
 परन्तु वर्ण व्यवस्था के ठेकेदारों को यह कब सह्य था कि वेद के उच्च सिद्धान्त व्यवहार में आ सकें
 इस प्रकार वर्ण व्यवस्था की रक्षा के लिए उन लोगों ने पहिला सन्तरी तो जनेऊ को बनाया
 आज भारत के कोने कोने में कोलाहल हो रहा है कि देखो
 आर्य्य समाजी लोग चमारों को भी जनेऊ पहिना रहे हैं
 इसमें सन्देह नहीं कि जनेऊ पहिनाने में आर्य समाजियों ने वर्ण व्यवस्था के प्रतिपादक स्वामी दयानन्द की भी कोई परवाह नहीं की है  क्योंकि स्वामी दयानन्द की आज्ञानुसार एक    वर्ष का चमार जनेऊ नहीं पहिन सकता  परन्तु कुछ क्रान्तिकारी आर्य्य पण्डितों ने स्वामी दयानन्द को ताख़ पर रख दिया और समय की गति विधि को देखकर जनेऊ का जादू सबके ऊपर चढ़ा ही दिया
 फलतः हिन्दुओं की वर्ण व्यवस्था ख़तरे में पड़ी है
 इसलिए
हमारी भी सम्मति है कि जब तक हमारे देश में एक भी ईसाई या मुसलमान है तब तक प्रत्येक भारतीय के सिर पर चोटी  गुले में जनेऊ और कमर में कटारी अवश्य होनी चाहिए
वर्ण व्यवस्था का दूसरा सन्तरी जातिनाम अर्थात् जन्म जाति सूचक नाम के पीछे पुछल्ला है
 इन पुछल्लों ने भारतीयों के घर घर में वर्ण व्यवस्था को पुष्ट कर रखा है
 चाहे आर्य्यसमाजी हो या पुराण समाजी  सभी इस पुछल्ला पाखण्ड की पकड़ में हैं
 आश्चर्य्य तो तब होता है जब स्वामी दयानन्द के ग्रन्थों में कहीं भी इस पुछल्ला महामारी के विरुद्ध एक पंक्ति भी ढूँढ़े नहीं मिलती है
 क्या स्वामी दयानन्द को ज्ञात नहीं था कि देश में प्रचलित वर्ण व्यवस्था  जातपाँत  का पूरा जोर है
 फिर उन्होंने इन पुछल्लों का पाखण्ड मिटाने के लिए क्यों नहीं लिखा
 वास्तव में बात यह है कि स्वामी दयानन्द भी वैदिक वर्ण व्यवस्था की स्थापना में इतने लवलीन हुए कि इस आवश्यक दृष्टिकोण को अछूता ही रख गये
 साथ ही नामकरण संस्कार के प्रकरण में एक पंक्ति ऐसी लिख गये कि जन्म जाति मानने वालों को पूरा सहारा मिल गया
 यद्यपि स्वामी दयानन्द का अभिप्राय वहाँ वह नहीं है जो स्वार्थी लोग लेते हैं  क्योंकि जब स्वामी दयानन्द ने यजुर्वेद भाष्य में यह घोषणा स्पष्ट रूप से कर दी है कि हमारे ग्रन्थों में जो मनुस्मृति और पास्कर गृह्यसूत्र आदि के प्रमाण हैं वे उन ग्रन्थों के मत दर्शाने के लिए हैं
 मेरा मत तो वेदोक्त है
 इसीलिए सत्यार्थप्रकाश के तीसरे समुल्लास में स्वामी जी ने किसी के यह पूछने पर कि तुम्हारा मत क्या है लिखा है कि हमारा मत वेद है
 वेद में जो करने और छोड़ने की शिक्षा की है उसका हम यथावत् करना छोड़ना मानते हैं
 जिसलिए वेद ही हमको मान्य है इसलिए हमारा मत वेद है
 ऐसा ही मान कर सब मनुष्यों और विशेष रूप से आर्यों को ऐक्य मत्य होकर रहना चाहिए
 इतना लिखने के बाद भी स्वामी जी पर मनुस्मृति का बोझ लादना नितान्त स्वार्थ का नमूना है
देखिए स्वामी जी ने कहीं संस्कार विधि में पारस्कर के अनुसार गौण रूप से यह लिख दिया है कि ब्राह्मण हो तो देवशर्मा  क्षत्रिय देववर्मा  वैश्य देवगुप्त और शूद्र देवदास ऐसा नाम रखें  बस स्वार्थियों की बन आई है
 इसका प्रयोजन तो सिर्फ़ इतना है कि यह शर्मा वर्मा यदि प्रयुक्त हो सकता है तो समस्त नामों में अर्थात् देव और शर्मा का समास जहाँ हो जावे वहीं इसका
 प्रयोग हो
 परन्तु हो क्या रहा है
 हजारीलाल शर्मा  एक अढ़तिया   बनवारीलाल शर्मा  एक हलवाई  और छोटेलाल शर्मा  एक सट्टेबाज  ऐसे नामों के पीछे शर्मा का प्रयोग स्वामी दयानन्द का सर्वथा इष्ट न था
 परन्तु यहाँ तो चलती का नाम गाड़ी हो रहा है
 एक बात और ध्यान देने योग्य है
 स्वामी दयानन्द ने मनुस्मृति का मत दिखाते हुए देवदास लिख तो दिया परन्तु फुटनोट  टिप्पणी  में लिख दिया है दासान्त नाम नहीं रखने चाहिए
 अब बताइए इस परस्पर विरोधी लेख का सारांश क्या यह नहीं हुआ कि देवदास आदि नाम भी नहीं रखना चाहिए  क्योंकि दास का अर्थ गुलाम है
 इस प्रकार वर्ण व्यवस्था के इन दोनों सन्तरियों का सदुपयोग जब तक न हो सके तब तक इनका बहिष्कार ही भारत के कल्याण के लिए अभीष्ट है
 हाँ
 नवीन आर्य्य राष्ट्रीय पद्धति के अनुसार जनेऊ और उपनामों का प्रयोग अवश्य करना चाहिए
पौराणिक काल में केवल एक ही वर्ण था
 जैसा कि महाभारत में लिखा भी है एक वर्ण मिदं पूर्व विश्वमासीद् युधिष्ठिर
 इसी प्रकार भागवत में आया है एक वर्ण एव च
 पीछे वेदों के प्रचार होने पर आर्य और दस्यु दो वर्ण मनुष्य समाज के वेदाज्ञानुसार प्रचलित हुए
 मध्ययुग में जब मनुस्मृति का महत्व विशेष रूप से बढ़ गया तब ब्राह्मण  क्षत्रिय  वैश्य और शूद्र यह जन्ममूलक चार वर्ण माने जाने लगे और सम्राट् चन्द्रगुप्त के समय पाँचवा वर्ण बनाया गया
 जिसको अछूत कहा जा सकता है
 इन लोगों को नगरों और ग्रामों से बाहर बसाया गया
 पश्चात् पुराणों की सृष्टि हुई और वर्णसंकर की कल्पना करके सैकड़ों उपजातियाँ हिन्दू धर्म में बन गईं
 इस समय तो      उपजातियाँ हैं
 जिसमें दो हजार तो सिर्फ़ ब्राह्मणों में ही हैं
 इसी प्रकार     उपजातियाँ क्षत्रियों में हैं
 फिर इस पर तुर्रा यह कि इन उपजातियों में भी सूक्ष्म बीसों भेद हैं
 सचमुच हिन्दू जाति तो प्याज की तरह छिलका उतरते उतरते निराकार स्वरूप हो रही है
 इतने पर भी बस नहीं है
 ये सारी उपजातियाँ परस्पर रोटीबेटी का व्यवहार नहीं करतीं
 फलतः विवाहों में बड़ी कठिनाई होती है
 और सुनिए    लाख जरायम पेशा लोग तो बिलकुल अनाथों की तरह लुट रहे हैं
 ये लोग अभी तक चोटी रखते हैं इसीलिए हिन्दुओं की वर्ण व्यवस्था के अनुसार अछूत समझे जाते हैं
परन्तु प्रतिदिन ईसाई और मुसलमान इन्हें अपने अन्दर मिला रहे हैं
 तो भी हिन्दू लोग भगवान् रामचन्द्र की जय और आर्य समाजी लोग दयानन्द की जय के नारे लगा कर अपने आपको धोखा दे रहे हैं
 इन उपजातियों का निर्माण मुसलमानी राज्य में बहुत हुवा
 जरा जरा सी बात पर हिन्दू लोग जात बिरादरी से बाहर कर देते थे
 परिणाम स्वरूप नदियों के नाम पर जैसे सारस्वत  गंगोपारी  जमना पारी  कुछ ग्रामों के नाम पर जैसे लखनऊ के वाजपेयी  कुछ मुसलमानों के सम्पर्क से फत्तू के तिवारी  इमामखोर के शुक्ल  कुछ पशुओं के नाम से भेड़ी और बकरुवा शुल्क और कुछ पेशों के नाम से जैसे तेली  तमोली आदि
 फिर ब्राह्मणों में ही गौड़  सनाढ्य  झिझोतिया  उत्कल  मैथिल  काश्मीरी और दक्षिणी न जाने कितने विभेद हैं
 इतने भेद होने पर भी अरब के मुसलमान और इंग्लैंड के ईसाई शुद्ध होने के बाद प्रचलित वर्ण व्यवस्था के अनुसार किसी भी कोने में स्थान नहीं पा सकते तो क्या लण्डन का शुल्क और अदन का वाजपेयी बनाने से काम चलेगा
 कदापि नहीं
 तो क्या शुद्ध शुदा कन्नौजिया होंगे या सरवरिया  चन्द्रवंशी होंगे या सूर्यवंशी  अग्रवाल वैश्य होंगे या खण्डेलवाल नहीं होंगे तो रोटी बेटी व्यवहार परस्पर न होने के कारण शुद्ध करना व्यर्थ है
 भारतवर्ष में तो दो ही जाल बिछे हैं
 एक तो रेलवे लाइन का जाल और दूसरा वर्ण व्यवस्था के जंजाल का जाल
 रेलवे का जाल तो समझ में आता है  लेकिन वर्ण व्यवस्था का जाल तो शरद् ऋतु के आकाश में तारों की तरह विस्तृत हो रहा है
 इस जाल का जादू लड़के लड़कियों के विवाह समय पूरे जोर पर आ जाता है
 प्रचलित वर्ण व्यवस्था के ही कारण सन्तानों के विवाह समय लेन देन की विनाशकारी कुप्रथा चल निकली है
 कहीं दहेज है  कहीं ठहरौनी और रिश्वत भी चलती है
 हिन्दुओं के विवाह समय सबसे बड़ा सिद्धान्त रह रहता है कि चाहे वेदों की आज्ञा का उल्लंघन हो जावे  चाहे लड़के लड़कियों का जीवन नष्ट हो जावे  चाहे रोगी के साथ लड़की चली जावे लेकिन प्रचलित वर्ण व्यवस्था  जात पाँत  न टूटने पावे
 वास्तव में वर्ण व्यवस्था मनुष्यों के लिए बनाई गई थी  न कि मनुष्य वर्ण व्यवस्था के लिए
 यहाँ तो वर्ण व्यवस्था की रक्षा मनुष्यों के विनाश पर की जा रही है
 कैसा घाटे का सौदा है
 देखिए मनुष्य के लिए भोजन हैं  परनतु जब उसी भोजन से मनुष्य के शरीर को हानि होने लगती है तो भोजन छोड़ दिया जाता है और तभी आरोग्यता प्राप्त होती है
 इसी भाँति मनुष्य समाज के लिए वर्ण व्यवस्था बनाई गई थी
 अब जब प्रत्यक्ष रूप में उससे हानि हो रही है  और हानि भी बड़ी भारी  यहाँ तक कि वर्ण व्यवस्था देश को मृत्यु की ओर ले जा रही है तब भी इस पिशाचिनी वर्ण व्यवस्था का विध्वंस न करना कहाँ की बुद्धिमत्ता है
 आज इसी वर्ण व्यवस्था के कारण एक चौथाई हिन्दू मिट गए हैं अर्थात्    करोड़ के    करोड़ ही रह गए  जिनमें   करोड़ अछूत कहे जाते हैं
 यही कारण है कि इन    करोड़ पर   लाख    हजार विदेशी राज्य कर रहे हैं
 तो भी हिन्दू लोग कहते हैं कि
नासेह
 कर न नसीहत मुझे दिल मेरा घबरावे है
मैं उसे समझूँ हूँ दुश्मन  जो मुझे समझावे है॥
पंजाब में गुरु नानक ने समझाया  युक्तप्रान्त में दादू और कबीर ने समझाया  बंगाल में राजा राममोहनराय ने समझाया  दक्षिण में रामानुजाचार्य्य ने समझाया और गुजरात में महात्मा गाँधी ने समझाया परन्तु आज तक हिन्दुओं की समझ में नहीं आया
 देखिए जापान ने वर्ण व्यवस्था मिटा कर अपनी एक कौम          बना ली
 परन्तु हम लोग अभी तक कक्कड़  चोपड़ा  भल्ला  नेवटिया  अहूजा  आलूवालिया  ओसवाल  जायसवाल  अग्रवाल  पंचौली  पाठक  और पाण्डे बने हुए हैं
 कहते हैं कि ये गोत्र हैं परन्तु इन नासमझों को पता नहीं कि गोत्र तो केवल   हैं
 जिनको सप्तऋषि कहते हैं
 पश्चात् ऋषियों के स्थान पर न जाने कौन कौन गोत्र गिना बैठे
 देखो भाइयो
 मद्रास में प्रतिदिन एक हजार हिन्दू ईसाई हो रहे हैं
 आसाम में    फ़ीसदी मुसलमान हो गए हैं जहाँ    वर्ष पूर्व एक भी न था
 इसी प्रकार बंगाल में    फ़ीसदी हो गए
 क्या अब भी घोर निद्रा को छोड़कर वर्ण व्यवस्था का विध्वंस न करोगे
सचाई छिप नहीं सकती बनावट के उसूलों से
कि खुशबू आ नहीं सकती कभी कागज के फूलों से॥
आज कल वर्ण व्यवस्था के ठेकेदारों ने चारों तरफ शर्मा वर्मा की धूम मचा रक्खी है
 आधार के लिए वही स्वामी जी का भ्रमोत्पादक लेख पेश कर दिया जाता है
 परन्तु यह काम अब पोची दलीलों से पूर्ण नहीं हो सकता है
 शर्मा वर्मा की सिद्धि के लिए वेद  इतिहास और पुराणों के प्रमाणों को प्रस्तुत करना पड़ेगा
 कहा भी है इतिहास पुराणाभ्यां वैदार्थ उपवृंहयेत् इसलिए इतिहास पुराण को सर्व प्रथम लीजिए
 महाभारत तक इतिहास और पुराण इस बात की साक्षी नहीं देते हैं कि किसी भी ऋषि मुनि ने या ब्रह्मर्षि राजर्षि ने अपने नाम के साथ वर्ण व्यवस्था का प्रकाश करने के लिए शर्मा वर्मा का प्रयोग किया हो
 सृष्टि के आदि में जिन चार ऋषियों पर वेद प्रकट हुए वे भी कोरे अग्नि  वायु  आदित्य और अङ्गिरा कहलाए
 अग्निशर्मा  वायुवर्मा  आदित्यगुप्त और अङ्गिरादास का प्रयोग आज तक सुना या देखा नहीं गया
 गौतम कपिल कणाद शर्मा नहीं लिखते थे
 राजा अश्वपति  जनक और राम वर्मा नहीं लिखते थे
 कहीं रामायण में राम वर्मा या हनुमान वर्मा की चर्चा नहीं
 हाँ
 महाभारत में कृतवर्मा और महाभाष्य में इन्द्रवर्मा मिलता है सो भी समस्त नामों में वर्मा वर्ण व्यवस्था का द्योतक नहीं अपितु वह नाम ही हो जाता है
 आज जैसे श्रीकृष्ण में श्री  रामजीलाल में जी और भगवानदास में भगवान नाम ही हैं
 जब इतिहास और पुराण से शर्मा वर्मा पुष्ट नहीं हुवे तो फिर वेदों में इनका पता पाना आकाश के फूलों और बन्ध्या के पुत्रों के समान असम्भव है
 चारों वेदों में कहीं शर्मा शब्द नहीं आया है
 हमने कई बार पोप पण्डितों को चैलेंज दिया कि कोई भी चारों वेदों में शर्मा शब्द दिखलावे
 इस पर कई पण्डितम्मन्यों ने बृथा प्रयास भी किया कि वेदों में शर्मा शब्द है  क्यों कि शर्म में यच्छ ऐसा अनेक स्थानों पर वेद में आया है
 इन बेचारों को पता नहीं कि शर्म नपुंसक लिंगी है
 हम पुलिंग वाची शर्मा शब्द के लिए चैलेंज देते हैं
 तब सुशर्मा दिखा दिया
 जैसे रोटी माँगी तो डबल रोटी ले आए
 फिर बात तो वही रही
 यहाँ भी वही भूल करते हैं
 सुशर्मा में भी सु शर्म है
 हमारा तो चैलेंज यह है शर्मा शब्द पुलिंग वाची स्वतन्त्र रूप से चारों वेदों में कहीं नहीं
 जब वेदों में शर्मा शब्द ही नहीं तो वेचारी वर्ण व्यवस्था को इस शब्द से कैसे पुष्टि मिल सकती है इसलिए नामों के साथ शर्मा शब्द स्वतन्त्र रूप से प्रयोग नहीं हो सकता
 जैसे क्षेत्रपाल शर्मा  ठाकुरदत्त शर्मा और देवेन्द्रनाथ शर्मा
 हाँ
 देवशर्मा  विष्णुशर्मा और भद्रशर्मा नाम ठीक हैं  क्योंकि इन नामों में शर्मा शब्द नहीं हैं शर्म है और संस्कृत व्याकरण के नियमानुसार दीर्घ होकर शर्मा बन गया है
 ऐसे ही नामों के लिए महा पण्डित स्वामी दयानन्द जो ने गौणरूप से आज्ञा दी है परन्तु यहाँ तो मनचले स्वार्थी लोग रणछोड़दास शर्मा  शेरसिंह शर्मा  डबल शेर  कूड़ामल वर्मा  डबल कूड़ा  घीसूलाल गुप्ता आदि बने हुए हैं
एक और बड़े मजे की बात एक विकट शास्त्री कोरी संस्कृत बोलते हुए मैसूर से सीधे हमारे पास पहुँचे
 कहने लगे कि हम वेदों में शर्मा शब्द दिखायेंगे
 मैंने कहा दिखाइए
 बोले शर्मासि मे शर्म यच्छ में शर्मा   असि है
 मैंने कहा कि शर्म   असि है
 बोले नहीं  क्योंकि शर्मन्   असि था और न का लोप असिद्ध होगा
 अतः दीर्घ न हो सकेगा
 इसलिए शर्मा असि ऐसा ही मानना पड़ेगा
 हमने झट उससे अगला सूत्र बता दिया कि न लोपः सुप्स्वर संज्ञा तुग् विधिषु कृति बस चुप हो गए
 प्रयोजन यह है किसी भी प्रकार शर्मा शब्द वेदों में दिखाने के लिए वेद मंत्रों के नाक कान मरोड़ने का भी प्रयत्न करने में ये मनचले नहीं चूकते
 फिर भला शर्मा बूट हाउस  शर्मा टेलरिंग हाउस और शर्मा वाशिङ् कम्पनी लिखने में अज्ञों को क्यों संकोच होवे
 शर्मा होटल तो एक जन्म सिद्ध अधिकार ही माना जाता है
इन बेचारों को यह तो पता ही नहीं कि शर्मा शब्द का अर्थ हिंसक  मारने वाला  है
 ये लोग धातुपाठ तो पढ़े ही नहीं नहीं तो पोप पण्डितों के पाखण्ड में क्यों पड़ते
 शर्मा शब्द की सिद्धि के लिए आज तक कोई भी पण्डित शृहिंसायाम् के सिवाए दूसरी धातु नहीं खोज सका
 शर्मा शब्द शृहिंसायाम् से बना है
 स्वामी दयानन्द ने स्वयं लिख दिया है कि
सुष्ट शृणाति इति सुशर्मा राजा विशेषतः अर्थात् जो भली प्रकार दुष्टों को दण्ड दे  मारे  वही सुशर्मा राजा है
 यहाँ सुशर्मा ब्राह्मण नहीं है
 क्षत्रिय है तब शर्मा ब्राह्मण वाची क्यों होगा
 इसी प्रकार यजु
     में स्वामी दयानन्द ने सुशर्मा का अर्थ किया है कि
सुष्ठु शोभनं शर्म गृहं यस्य स सुशर्मा अर्थात् जिसका घर अच्छा बना हो वह सुशर्मा हुआ
 अब सोचिए घर किसका अच्छा बना हो सकता है
 क्या वैश्य सुशर्मा नहीं कहला सकता है
 अवश्य तो फिर शर्मा ब्राह्मणवाची कैसे हुवा


 नहीं हो सकता
कई लोग सुशर्मा में मनिन् प्रत्यय सिद्ध किया करते हैं
 यहाँ अब हम यह एक बार ही बता देना चाहते हैं कि सुशर्मा में मनिन् प्रत्यय नहीं है
 प्रत्युत मुनिः प्रत्यय है
 यह सूक्ष्म भेद है परन्तु पोप पण्डितों की पण्डिताई का परिचय कराने के लिए यहाँ हम लिखते हैं
 औणादिक सूत्र है
मिथुनेमनिः इससे सुशर्मा  सुधर्मा  सुकर्मा में मनिः प्रत्यय होता है
 स्वामी दयानन्द ने स्वयं लिखा है
यत्रोपसर्गों धातु क्रियया सम्बद्धस्तत् मिथुनम्
 तस्मिन् सति उक्तेभ्यो वक्ष्यमाणेभ्यश्च धातुभ्यः मनिः प्रत्ययः स्यात्
 न तु मनिन्
 स्वरभेदार्थों नियमः
जब स्वामी दयानन्द ने भी स्पष्ट लिख दिया कि मनिन् प्रत्यय नहीं है तो आज तक सुशर्मा में मनिन् प्रत्यय लिखने वाले परास्त हो गए
 यहाँ इतने शब्द लिखने का प्रयोजन यही है कि यदि पाण्डित्य का अभिमान हो तो उसके लिए भी हम सदैव सन्नद्ध हैं
 हम तो कहते हैं कि
नखानां पण्डित्यं प्रकटयतु कस्मिन् धृतमतिः॥
एक बात विचारणीय और है वह यह कि शर्मा शब्द का प्रयोग किया भी कैसे जावे यदि स्वयं अपने गुण कर्मों का निश्चय प्रत्येक करने लगे तो व्यवस्था न रहेगी और दूसरी कोई सभा या समिति यह अधिकार नहीं रखती कि शर्मा वर्मा की उपाधियाँ दे और यदि देवे भी तो बिना राज्य सत्ता के कौन स्वीकार करे कराएगा
 हाँ
 जन्मना ब्राह्मण शर्मा बने रहे और क्षत्रिय वर्मा तो फिर प्रचलित वर्ण व्यवस्था  जात पाँत  का महान रोग सताये बिना नहीं रहेगा
 यह हो ही रहा है
 आर्यसमाज में भी यही हो रहा है
 एक लखपती भी शर्मा है
 एक व्यापारी भी शर्मा है  एक होटल धारी भी शर्मा है  एक सट्टेबाज दलाल भी शर्मा है
 फलतः नाई शर्मा  खाती शर्मा  लोहार शर्मा भी सिद्ध हो चुके हैं
 इनका यह होलसेल शर्मा एक बड़ा भद्दा मजाक हो रहा है
 इसलिए इस शर्मा वर्मा का प्रपंच मनुस्मृति से ही प्रारम्भ हुआ है
 यद्यपि शर्मवत् ब्राह्मणस्य स्यात् ऐसा ही मनुस्मृति में है
 जिसका अर्थ यह होता है कि मंगलवाची नाम ब्राह्मण का होना चाहिए
 जैसी कि वेद में आशा है कि शिवोनामासि अर्थात् हे उपदेशक
  ब्राह्मण  तेरा नाम शिव है
 तो भी लोगों ने वेद विरुद्ध शिवशर्मा बना दिया है
 भला इस डबल कल्याण से क्या प्रयोजन


 शिव का अर्थ भी कल्याण और शर्मा भी इनके मत में कल्याणवाची है
 देखिए
शर्मवत् ब्राह्मणस्य स्यात् राज्ञो रक्षा समन्वितम्
वैश्यस्य धन संयुक्तं  शूद्रस्य तु जुगुप्सितम्॥
यह मनुस्मृति का श्लोक ही मनुष्य समाज में विषमता फैलाए है और विशेषरूप से शूद्रों को दलित और अछूत बनाये है
 मनुस्मृति ने इस श्लोक द्वारा आज्ञा दी है कि शूद्र का नाम बड़ा घृणित रखना चाहिए
 जैसे घसीटाराम  कूड़ाराम  कूड़ामल  डबल कूड़ा  गरीबदास इत्यादि
 शूद्र को दास बनाने वाली इस मनुस्मृति के विरुद्ध जितना भी आन्दोलन किया जावे कम है
 खेद तो तब होता है जब हम स्वामी दयानन्द के लेखों में भी देवदास आदि नाम पाते हैं यद्यपि स्वामी जी ने टिप्पणी में लिख दिया है कि दास वाले नाम निषिद्ध हैं तो भी मूल में ऐसे भ्रमोत्पादक लेख का पाया जाना  उन जैसे आदर्श सुधारक के लिए शोभा नहीं देता
 यदि स्वामी जी यह लेख न लिखते तो शायद आज आर्यसमाज में से वर्ण व्यवस्था की मुसीबत को मिटाने में हम लोगों को इतना भगीरथ प्रयास न करना पड़ता
 वास्तव में वह लेख है गौण रूप में तो भी स्वार्थी लोग मुख्य रूप से उसको ग्रहण करते हैं और वर्ण व्यवस्था का बोझा आर्यसमाज पर बुरी तरह लादना चाहते हैं
 हमारी सम्मति में तो शर्मा और वर्मा बिलकुल भद्दे और बेहूदे शब्द हैं
 इनका बहिष्कार सबको मिल कर करना चाहिए
 नहीं तो शनैः शनैः यह शर्मा का शोर जोर पकड़ जाएगा और भारतवासियों में लगभग आधे लोग शर्मा  हिंसक  बन जायेंगे
 शर्मा के सम्बन्ध में अब हम यह भी बता देना चाहते हैं कि यह शर्मा शब्द का प्रयोग बौद्ध काल में प्रारम्भ हुआ है
 बौद्धकाल के प्रारम्भ में भारत के ब्राह्मण यज्ञों में पशुओं का बलिदान खूब किया करते थे
 भगवान् बुद्ध ने जब ऐसे कराल काल में अहिंसा परमो धर्मः का प्रचार किया तब भी ये लोग जिह्वा के वशीभूत होकर मांस खाने के लिए यज्ञों में पशुबध करते ही रहे
 उन्हीं दिनों अन्य श्रेष्ठ ब्राह्मणों ने इन हिंसक ब्राह्मणों का नाम छेड़ के तौर पर शर्मा रख दिया  क्योंकि शर्मा शब्द का अर्थ हिंसक भी होता है
 इस प्रकार न तो इतिहास शर्मा का साथ देता है और न पुराण और नाँहीं कहीं वेदों में इस का पता पाया गया
 फिर न जाने यह एक आफ़त किधर से आकर भारतीयों के गले पड़ गई
 इस शब्द का प्रयोग पहले कम होता था परन्तु स्वामी दयानन्द के आन्दोलन के बाद लोगों ने अन्य सब शब्दों का परित्याग कर के परिमार्जित परिपाटी के अनुसार शर्मा वर्मा लिखना शुरू कर दिया
 अब इस का इतना अधिक दुरुपयोग हो रहा है कि शर्मा की मट्टी पलीद हो गई है
 शायद यह हमारी समझ में आ भी जाता  यदि जन्ममूलक जात पाँत के आधार पर इन शब्दों का प्रयोग न होता परन्तु हुआ वही जो अन्य शब्दों के साथ था
 जन्ममूलक ही शर्मा वर्मा बन बैठे
 इसलिए ये निकम्मे शब्द अब हमारे किसी काम के नहीं रहे
 इन से हमारा जितना शीघ्र पिंड छूटे उतना ही शीघ्र कल्याण हो जावे
 भगवान् भारत की भँवरों को भरपूर रखने के लिए भारतीयों को इन भ्रम की भँवरों से शीघ्र निकाल देवे
इस सम्बन्ध में अखिल भारतीय श्रद्धानन्द दल  देहरादून के विद्वान् दलपति श्री पं
 धर्मदेव जी शास्त्री सांख्य योग वेदांततीर्थ  दर्शनकेसरी का लेख भी हम उद्धृत करते हैं ताकि आर्यजनता उक्त प्रशंसित पंडित जी के विचारों से लाभान्वित हो सके
आर्यसमाज की सर्वतोमुखी प्रवृत्ति को रोकने को कारण जन्ममूलक वर्ण व्यवस्था  जात पाँत  है
 अतः उसे स्वयं तोड़ना तथा दूसरों को तोड़ने की प्रेरणा करना तथा भविष्य में अपने तथा अपने सम्बन्धियों का विवाह जन्ममूलक जात पाँत को उपेक्षापूर्वक ही करना चाहिए
 यहाँ इस बात का निर्देश करना भी अनुचित न होगा कि वर्तमान शर्मा  वर्मा  गुप्त आदि उपाधियाँ तथा वाजपेयी  शुक्ल  सिन्हा  पाठक  सेठ  सेठी आदि उप उपाधियाँ भी जन्ममूलक जात पाँत की पोषक हैं
 अतः इनका प्रयोग करना उचित नहीं
 साथ ही जब तक ब्राह्मणादि न होने पर भी शर्मा आदि उपाधियाँ लगाने वाले को हम नियमानुसार प्रयोग न करने पर बाधित नहीं कर सकते अथवा छीन नहीं सकते तब तक इनका प्रयोग और अप्रयोग बराबर है
 जो आर्य लोग जन्ममूलक जातियों को महत्त्व नहीं देते उन्हें भी लोक संग्रह का विचार करके सेठ  सेठी  बाजपेयी आदि उपाधियाँ त्याग देनी चाहिए  क्योंकि इन से जन्म की भावनाओं को पुष्टि मिलती है
इन्साइक्लोपीडिया
वर्ण व्यवस्था के समर्थकों का एक यह भी मत है कि जितने भी जन्म जाति सूचक पुछल्ले हैं ये हमारे गोत्र हैं  इनकी रक्षा करनी ही चाहिए
 जिनमें शुक्ल  मिश्र  तिवारी  चौबे  दुबे  त्यागी  सेठी  पाठक  कपूर  खन्ना  पुरी  टण्डन  शारदा  अग्रवाल आदि प्रसिद्ध हैं
 इन शब्दों के प्रयोगमात्र से यह ज्ञान हो जाता है कि अमुक व्यक्ति जन्म से ब्राह्मण है  क्षत्रिय है या वैश्य अथवा शूद्र है  क्योंकि गोत्रों के बहाने ये वर्ण व्यवस्था के पक्के सन्तरी बने हुए हैं
 इनमें अनेक तो विकृत हैं और अनेक शब्द शुद्ध कर लिए गये हैं
 यथा तगे से त्यागी  सारड़ा से शारदा  और मिस्र से मिश्र
 बात यह है कि विवाहों के अवसर पर इनसे ख़ूब काम लिया जाता है
 इनमें अनेक गोत्र नहीं हैं यों ही गोत्रों की श्रेणी में गिने जाते हैं
 फिर गोत्र का सवाल भी इतना पेचीदा है कि इसको हल करने के लिए बड़े साहस की आवश्यकता है
 प्राचीन ऋषियों के आज्ञानुसार तो गोत्र वही है जो अपत्यं पौत्र प्रभृति गोत्रम में प्रतिपादित है
 अब तो सारे वर्ण संकर हो गए है
 देखिए महाभारत में वनपर्व
संकरात्सर्ववर्णानांदुष्परीक्ष्येति मे मतिः अर्थात् वर्ण तो दुष्परीक्ष्य है
 भाई
 विवाह में तो विशेष बात ध्यान देने की इतनी ही होती है कि अत्यन्त समीप के रिश्ते न हो जावें बाकी यथायोग्य देखकर सम्बन्ध कर दिया जाता है
 एक बात और कृण्वन्तो विश्वमार्यम् को मानने वाले मुसलमानों को शुद्ध करके किस गोत्र में रक्खेंगे  ईसाइयों को किस गोत्र में डालेंगे और इसी प्रकार डच  यहूदी  पारसी किस गोत्र में गिने जायेंगे
 वहाँ पुरी खन्ना तिवारी कहाँ मिलेंगे
 सारे संसार में धर्मध्वजा फहराने का स्वप्न लेने वाले गोत्र की गणना में कबतक गाफ़िल रहेंगे
 स्वामी दयानन्द के सिद्धान्तानुसार गुण कर्म से जब वर्ण व्यवस्था होगी तो पुरी खन्ना से  तिवारी अग्रवाल से और शुक्ल कपूर से सम्बन्धित हो जाएगा तब इन गोत्रों की कितनी कीमत रह जाएगी
 तभी स्वामी दयानन्द ने संस्कार विधि में लिख दिया है कि कन्या माता की छह पीढ़ी के भीतर भी हो तथापि उसी को देना अन्य को कभी न देना
 इसलिए वर्ण व्यवस्था के ठेकेदारों को यह मिथ्याप्रलाप छोड़ देना चाहिए और तुरन्त इन तमाम पुछल्लों पर पोचा फेर कर एक विशाल आर्य जाति का निर्माण करना चाहिए
 हाँ
 उद्देश्य सूचक और भावोद्वोधक उपनाम रखने में कोई हानि नहीं है
 जैसे अभय  त्रिशूल  हितैषी  सनेही  विद्यार्थी  मेघार्थी और सत्यार्थी आदि
 इस प्रकार नाम भेद भी हो जाता है और वर्ण व्यवस्था का दिग्दर्शन भी नहीं होता
 अब इसी सिलसिले में कान्यकुब्ज  गौड़ और वाजपेयी का भी हाल सुन लीजिए
 ये कैसे गोत्र हैं
ब्राह्मणों में सर्व श्रेष्ठ ब्राह्मण कान्यकुब्ज माने जाते हैं
 कान्यकुब्ज में दो शब्द हैं
 कान्य और कुब्ज अर्थात् सौ कुबड़ी कन्याओं से जिनकी उत्पन्न हुई वे कान्यकुब्ज कहलाए
सुप्रसिद्ध आप्टे के विशाल कोष में भी लिखा है कि कन्नौज का नाम कन्याकुब्ज है
यह कोई कपोल कल्पित किस्सा नहीं है
 प्रत्युत रामायण के बालकाण्ड अ
        और    में इस विषय का विस्तृत वर्णन मिलता है
 जब राम और लक्ष्मण को विश्वामित्र साथ लेकर सिद्धाश्रम से लौटे हैं तब कुश राजा के राज्य में पहुँचकर राम ने विश्वामित्र से पूछा है कि
भगवन्
 कोन्वयं देशः अर्थात् इस देश का क्या नाम है तब विश्वामित्र ने बताया है कि मेरा जन्म देश यही है और यह देश ब्राह्मणों की उत्पत्ति का केन्द्र है
 ये सारे ब्राह्मण क्षत्रियों की सन्तान हैं
 इस प्रकार वर्णसंकर का दोषारोपण भी कर दिया
 प्रमाण इस प्रकार है
ब्रह्मयोनिर्महा नासीत् कुशोनाम महातपः
अल्किष्टव्रतधर्मज्ञः सज्जन प्रतिपूजकः॥
अर्थात् कुश नाम का महातपस्वी राजा ब्रह्मयोनि था
 उसके वैदर्भी नाम की स्त्री से कुशाम्ब  कुशनाभ आदि चार पुत्र पैदा हुए
 कुशाम्ब ने कौशाम्बी बसाया जिसको आजकल कोसम कहते हैं और कुशनाम क्षत्रिय राजा ने घृताची नाम की स्त्री में सौ सुन्दर कन्याएँ पैदा कीं
 श्लोक इस प्रकार है
कुशनाभस्तु राजार्षिः कन्याशत मनुत्तमम्
जनयामास धर्मात्मा घृताच्यां रघुनन्दन॥
ये कन्याएँ वायु दोष से कुबड़ी हो गयीं
 इन कुबड़ी सौ कन्याओं का विवाह चूली के पुत्र ब्रह्मदत्त से हुआ
 ब्रह्मदत्त ब्राह्मण था
 उसके स्पर्श मात्र से सभी कन्याओं का कुबड़ापन दूर हो गया
स्पृष्ट मात्रे तदा पाणौ विकुब्जाः विगत ज्वराः
युक्तं परमया लक्ष्म्या बभौ कन्याशतं तदा॥
अब स्वयं सोच लीजिए कि इन सर्वश्रेष्ठ ब्राह्मणों की उत्पत्ति कहाँ से हुई
 हम तो इन बातों को बिलकुल नहीं मानते परन्तु हमारे कान्यकुब्ज भाई जब जब अपना कान्यकुब्ज गोत्र बतायेंगे  तब तब हम भी वाल्मीकीय रामायण का हिस्सा सामने रख देंगे
 शांतं पापम्
कान्यकुब्ज लोग अपने को सर्व श्रेष्ठ ब्राह्मण मानते हैं
 प्रमाण रूप से प्रस्तुत करते हैं कि कान्यकुब्जः द्विजाः श्रेयाः
 न जाने कहाँ का यह प्रमाण है
 यह संस्कृत में है इस लिए लोग इसे मान अवश्य लेते हैं
 परन्तु वास्तव में कान्यकुब्ज लोगों में मांस भक्षण का विशेष प्रचार है
 शुद्ध इतने बनते हैं कि नौ कनौजिया दस चूल्हे
 इनमें ऐसे लोग भी हैं जो अपनी स्त्री के हाथ से भी भोजन बनवा कर नहीं खाते
 ये लोग हस्तपाकी कहलाते हैं
 परम पवित्र होते हैं
 आर्य समाज में भी इस टाइप के उपदेशक होते हैं
 भला हो इनका
 जब मांसभक्षण में कनौजिए निपुण हैं तब शराब को क्यों छोड़ते होंगे
 कहावत है
बाला पियें पियाला  फिर बाला के बाला
बाला के शुक्ल मशहूर हैं
 फिर वर्ण व्यवस्था के पक्के ठेकेदार हैं
 आधा अछूतपन इन्हीं के कारण देश में है
 इन्हीं में शुक्ल  तिवारी  मिश्र  पांडे सब शामिल हैं
 अछूतोद्धार के मार्ग में इनके ये पुछल्ले बड़े बाधक हैं
अब गौड़ की कथा सुनिए
 वेद में गौर आया है उस का विवेचन तो फिर होगा
 अभी तो देखिए बंगाल देश का नाम गौड़ है
 बंगाल में खजूर का गुड़ बहुतायत से होता है
 खजूर की शराब भी वहाँ खूब बनती है जिसका पान प्रायः सौ में नब्बे बंगाली करते हैं
 इनमें चटर्जी  मुकर्जी  और बनर्जी सभी हैं
 ये लोग उच्च कोटि के ब्राह्मण माने जाते हैं
 मछली को तो ये लोग जल तोरी मानते हैं और अण्डे को रसगुल्ला समझ कर खाते हैं
ऐसे ब्राह्मणों को राक्षस कहा जाए या पिशाच परन्तु गौड़ ब्राह्मणों की उत्पत्ति का श्रेय इनको अवश्य है
 इसीलिए सुश्रत जैसे सुप्रसिद्ध आयुर्वेद ग्रन्थ में लिखा है कि गोडः पाचन दीपनः अर्थात् गुड़ की शराब हाजमा बढ़ाती है
 बात यह है कि गुड़ की हाजिम शराब को पीने वाले गौड़ लोग कहलाये
 जिसके लिए मनुस्मृति जैसी पुस्तक ने भी मुक्तकंठ से निंदा की
 मनुस्मृति में लिखा है
गौडी पैष्टी च माध्वी च विज्ञेया त्रिविधा सुरा
यथैवैका तथैवान्या न पातव्या द्विजोत्तमैः॥
अर्थात् गुड़ की बनी शराब  पिट्ठी की बनी शराब और महुवे की शराब तीनों ख़राब हैं
 ब्राह्मण क्षत्रिय और वैश्य शराब न पीवें
 सो उसी गुड़ की निषिद्ध शराब को पीने वाले गोत्र के गौड़ बड़े शुद्ध बुद्ध मुक्त स्वभाव बने हुए हैं
 एक बात मनुस्मृति के श्लोक में पाई जानी स्वाभाविक है क्योंकि शूद्रों के लिए तो मनुस्मृति का बनाने वाला ख़ार खाए बैठा था
 मनुस्मृति है ही क्या शूद्रों के विरुद्ध द्विजों का एक षड्यन्त्र
 और पुरोहित शाही का पोषक एक प्रपञ्च


 उक्त श्लोक में लिखा है कि द्विज शराब न पीवे
 बेचारा शूद क्यों पीवे
 क्या धर्मशास्त्र इसीलिए है कि शूद्रों को शराब पीने की आज्ञा देवे
 अब समझ में आया कि शूद्र लोग मनुस्मृति को जलाने के लिए मशाल लिए क्यों अड़े हैं
 हम तो मनुस्मृति को जला देने के लिए तय्यार हैं  चाहे आर्य्यसमाजी बिगड़ें या धर्म समाजी क्योंकि हम तो वेद को ही अपना धर्मशास्त्र समझते हैं
इसी प्रकार एक दूसरा श्लोक भी शूद्रों को शराब पीने के लिए उत्तेजित करता है
सुरा वै मल मन्नानां पाप्मा च मल मुच्यते
तस्माद् ब्राह्मणराजन्यौ बैश्यश्च न सुरां पिबेत्॥
अर्थात् शराब अन्नों का मैल है इसलिए द्विज लोग शराब न पीवें
 क्यों भाई
 शूद्र तो पीवे
 फिर मजा यह है कि ब्राह्मण लोगों ने खुद क़ानून बनाया और आज शूद्रों को भी विस्की पीने में मात कर गए
 परन्तु हैं अभी शर्मा जी
 इस शर्मा की छाप ने शराब को शरबत बना दिया और मांस को सेव का गूदा
 कुछ न पूछिए
 द्विजों के इस पाखण्ड ने वर्ण व्यवस्था को खूब मांजा है
अब तीसरे श्रेष्ठशिरोमणि ब्राह्मण देवता का हाल सुनिए
 आप बाजपेयी बने हैं
 मध्यकाल में जब ब्राह्मण लोग मांस शराब के खूब अभ्यासी हो गए तो यज्ञ करके सब उसी के नाम समेटने लगे
 बकरा काटा यज्ञ के नाम पर और कर दिया पेट के हवाले
 शराब का छींटा दिया यज्ञाग्नि में और उड़ेल गए गले की गटर में
 पाप तो हुआ ही नहीं  क्योंकि वैदिकी हिंसा हिंसा न भवति
 यह भी इनका बनाया कानून है
 उसी सिलसिले में वाजपायी प्रसिद्ध हो गए
 वाज नाम अन्न का भी है
 यज्ञों में अन्न की बनी हुई शराब को पीने वाले वाजपायी कहलाते थे
 वाल्मीकीय रामायण में साफ़ है वाजयेयान् दशगुणान् तथा बहु सुवर्णकान्  उत्तर काण्ड  सो बिगड़ते बिगड़ते अब बाजपेई बन गए
 हैं ये बड़े कटु किस्से
 परन्तु हमने तो सत्य लिखने की शपथ खा ली है इसीलिए लिखेंगे जरूर  चाहे फिर कुछ भी हो
 यह है इन लोगों के गोत्रों की संक्षिप्त कथा
 भाइयो
कहानी से भण्डार पूरा भरा है
आज हमारा देश अछूतों की समस्या से बेहद सताया जा रहा है
 गम्भीरता पूर्वक विचारा जाए तो इस अछूतपन का मुख्य कारण प्रचलित वर्ण व्यवस्था है
 अछूत माना जाने वाला व्यक्ति चाहे कितना ही विद्वान्  सदाचारी और पवित्र हो वह इस प्रचलित वर्ण व्यवस्था को विध्वंस किए बिना नीच ही समझा जावेगा
 एक चमार चमार ही रहेगा  चाहे वह संसार की सबसे बड़ी डिग्री प्राप्त कर ले  एक भंगी भंगी ही गिना जाएगा चाहे वह एक ब्राह्मण के समान अत्यन्त शुद्ध जीवन बिताता हो  एक धोबी धोबी ही माना जावेगा चाहे वह किसी फौज का अफसर ही क्यों न हो


 यह सब क्यों इसीलिए कि हिन्दुओं की प्रचलित वर्ण व्यवस्था किसी को पनपने रहीं देती
 महान् खेद तो यह है कि हमारी सरकार में भी सारे हिन्दू कानून मनुस्मृति आदि के माने जाते हैं
 सुनिए एक अंग्रेज महिला ने आर्यसमाजिओं की संस्कार विधि के अनुसार एक हिन्दू से विवाह कर लिया
 कुछ अर्सों के बाद जायदाद सम्बन्धी झगड़ा खड़ा हुआ
 हाईकोर्ट तक मुक़दमा चला
 वहाँ फैसला दे दिया गया कि यह विवाह ही हिन्दू कानून के अनुसार नाजायज है
 बेचारे आर्यसमाजी मुँह बाए रह गये
 प्रयोजन यह है कि हमारे देश में सर्वत्र मनुस्मृति का प्रभुत्व है
 कहने को आर्यसमाजी बहुत बनते हैं परन्तु इनका प्रभाव देश पर इतना भी नहीं जितना उर्दू के ऊपर सफ़ेदी
 हाँ
 वैदिक सिद्धान्तों के कायल सभी हैं परन्तु आर्यसमाज गेहूँ में जौ के बराबर भी नहीं है
 आए दिन लाखों हिन्दू पाखाने से परिपूर्ण गंगा  जमना और नर्मदा में स्नान को दौड़ते हैं
 कुरुक्षेत्र के तालाब में डूब मरते हैं और पुष्कर के पोखर में प्रविष्ट होते हैं
 न अजमेर की आर्य प्रतिनिधि सभा रोक सकती है  न पंजाब की आर्य प्रतिनिधि सभा और न युक्तप्रान्त को आर्य प्रतिनिधि सभा
 क्यों
 इसीलिए के आर्यसमाज का देश पर कोई प्रभाव नहीं है
 प्रभाव हो भी कैसे जब स्वयं आर्यसमाजी लोग प्रचलित वर्ण व्यवस्था के गुलाम हैं और गुण कर्म की वर्ण व्यवस्था की टट्टी की ओट में बैठ कर कृण्वन्तो विश्वमार्यम् का बेसुरा और भद्दा अलाप सुनाते हैं तो कौन समझदार इनके बाड़े में घुसे
 फिर आए दिन आर्यसमाज के चुनावों में भी जो खैचातानी प्रचलित वर्ण व्यवस्था के आधार पर होती है उससे तो समझदार सभी आर्यसमाजियों का सिर लज्जा के मारे झुक जाता है
 बताइए आर्य समाज का प्रभाव कैसे पड़े
 प्रयोजन यह है भारत में सर्वत्र प्रचलित वर्ण व्यवस्था का जोर है और परिणामस्वरूप अछूत अछूत ही रहेंगे
 हाँ
 यदि अछूतों ने पुराणों की सहायता से कहीं यह सिद्ध कर दिखाया कि हम लोग ब्राह्मण हैं या क्षत्रिय तब तो हमारी नेक सरकार की सहायता से कानूनन अछूतपन मिट सकेगा
 ये मोटी चोटी वाले एक सौ ग्यारह नम्बरी हिन्दू तो अछूतों को त्रिकाल में भी उठने न देंगे
 तो होगा क्या
 अछूतों से परहेज  अछूतों को इन्सान न समझना और बेचारे अछूतों से बेगार और उन पर अत्याचार
 विचित्र बात तो यह है कि सारे द्विज नाम धारी विदेशी चीनी खा जाएँगे जो हड्डी से साफ़ की जाती है  यहाँ तक कि उसी चीनी से बने हुए मिष्टान्न का भोग अपने ठाकुर जी  भगवान्  पर लगावेंगे
 चर्बी वाला घी खा जाएँगे
 शराब मिश्रित दवाएँ पी जाएँगे
 चमड़े लगे हुए नलों का पानी गटक करेंगे और अछूत अछूत कह कर अपनी बुद्धिहीनता का परिचय देंगे
 इसी प्रकार विदेशी वस्त्रों का व्यवहार करने वाले अपने को पवित्र समझें यह भी एक मजाक है
 जिस विदेशी वस्त्र के निर्माण में गाय की चर्बी लगाई जाती हो उसी को अपने मन्दिरों में देवी देवताओं के ऊपर लपेटने वाले यदि वर्ण व्यवस्था का आडम्बर खड़ा कर सकते हैं तो यह एक महा पाखण्ड है या नहीं
 एक शुद्ध सदाचारी मनुष्य के प्रवेश से तो मन्दिर भ्रष्ट हो जाता है और गाय की चर्बी से लिपे हुपे कपड़ों से मन्दिर की शोभा बढ़ जाती है यह कैसा विचित्र तर्क और बेहूदी बात है
 अब जरा इन द्विजों की दशा का दिग्दर्शन कीजिए
 कौन सा ऐसा कुकर्म है जो ये लोग नहीं करते हैं
 जुआ खेलना  चोरी करना  डाका डालना  गोबर की पूजा करना
 पेड़ों की प्रदक्षिणा करना  लड़की बेचना  पुलिस में नौकरी करना  झूठी गवाही देना  पानी पांडे बन कर पानी पिलाते फिरना  बाल विवाह कराना  झूठे पत्रे बनाना  वृद्ध विवाह रचना  कृष्ण राधिका बन कर स्वाँगों में नाचना  चरस गाँजा तम्बाकू शराब पीना  मांस खाना  दुर्गा काली के सामने निरपराध मूक पशुओं का नृशंस बध करना  स्वयं निरक्षर भट्टाचार्य रहना और किसी को विद्या न पढ़ने देना  ब्राह्मण बनकर भीख माँगना  पिण्ड दान करवाना और व्यभिचार का बाजार गरम रखना
 फिर भी ब्राह्मण  क्षत्रिय  वैश्य बनने का ढोंग करना बताइए यह निरा प्रपञ्च प्रचलित वर्ण व्यवस्था का है या नहीं
 कौन है जो इन रोजाना के कारनामों से इनकार कर सके
 अब भारत देश की यह दुर्दशा है और गुण कर्म की वर्ग व्यवस्था  वर्ण व्यवस्था नहीं  बिना राज्य सभा के चालू नहीं हो सकती तो क्यों नहीं प्रचलित वर्ण व्यवस्था का विध्वंस करके इस निरे झूठे अभिमान को सदा के लिए जमीन में गाड़ दिया जावे
 और अछूतोद्धार  दलितोद्धार  हरिजनोद्धार आदि नए नए नामों की रचना पद्धति को एकदम बन्द कर दिया जावे
 जिस दिन  नहीं नहीं जिस क्षण भारत से वर्ण व्यवस्था मिटेगी उसी क्षण भारत से अछूतपन ऐसे भागेगा जैसे गधे के सिर पर से सींग
 नहीं तो गुड़ खाएँ और गुलगुलों से परहेज वाली कहावत चालू रहेगी और भारत का बेड़ा हिन्द महासागर के अथाह जल में डूबेगा
 न हिन्दू रहेंगे  न हिन्दुस्थान और न हिन्दुओं की वर्ण व्यवस्था
 कहिए आप क्या सोच रहे हैं
प्रचलित वर्ण व्यवस्था का इतिहास भी भयंकर भूलों से भरा हुआ है
 श्रीकृष्ण भगवान् ने वर्ण व्यवस्था के ही आधार पर अर्जुन को लड़ने के लिए तैय्यार किया और कहा कि चातुर्वर्ण्यं मयासृष्टं गुणकर्मविभागशः अर्थात् मैंने गुणों के अनुसार चातुर्वर्ण्य का कर्म विभाग किया है
 ठीक है श्रीकृष्ण एक चक्रवर्ती राजा थे
 राजा ही कर्म विभाग पर नियन्त्रण           करता है
 सारांश यह है कि वर्ण व्यवस्था के ही कारण कर्ण को नीच बताया गया और कौरव पाण्डव परस्पर ईर्ष्याग्नि से जल जल कर महाभारत करने पर संयुक्त हुए
 परिणाम भी महा भयंकर हुवा
 इस प्रकार हिन्दुओं की वर्ण व्यवस्था जनित ऊँच नीच और छूतछात के कारण भगवान् बुद्ध को अपने समय में प्रचलित हिन्दू धर्म से घोर घृणा हो गई
 मुख्यरूप से वर्ण व्यवस्था का विध्वंस करने के लिए ही भगवान् गौतम बुद्ध ने सर्वजनोपयोगी बौद्ध धर्म की स्थापना की  क्योंकि वर्ण व्यवस्था के ब्राह्मण भी पक्के पशु हन्ता  शर्मा  बने हुवे थे
 गौतम बुद्ध ने अहिंसा परमो धर्मः का शंख बजाया और वैदिक सिद्धान्तानुसार ब्राह्मण से चाण्डाल तक सबको समान मानकर वर्ण व्यवस्था का विध्वंस कर दिया
 लगभग एक हजार वर्ष तक भारत में बौद्ध और द्विजों के बीच परस्पर घोर संघर्ष होता रहा
 इसी संघर्ष के फलस्वरूप ईसाई और मुसलमान इस देश में आ घुसे
 बस इस पिशाचिनी वर्ण व्यवस्था के ही कारण दक्षिण में  विशेषतः मद्रास में लाखों हिन्दुओं ने जो वर्ण व्यवस्था के अनुसार शूद्र और अछूत समझे जाते थे इन अभिमानी ब्राह्मणों के अत्याचारों से अत्यन्त दुःखित होकर ईसाई धर्म की शरण ग्रहण कर ली
 फलतः आज मद्रास की ओर गाँव गाँव में ईसाई मिलते हैं
 इसी प्रकार लाखों शूद्रों और अछूतों ने इन अनाचारी द्विजों के अनाचार से हार कर मुहम्मदी मत को स्वीकार कर लिया
 आज वे ही लाखों हमारे पीड़ित मुसलमान भाई करोड़ों की संख्या में भारत भूमि में दनदना रहे हैं और प्रतिदिन अछूतों और शूद्रों को हजम कर रहे हैं
 आश्चर्य तो यह है कि सौ में साठ ब्राह्मणों की स्त्रियाँ मुसलमानों के चक्कर में फँस जाती है परन्तु हिन्दुओं की वर्ण व्यवस्था के मारे हम लोग हाथ पर हाथ धरे मन मसोस मसोस कर चुपचाप बैठे हैं
 हमारा सारा घर आतिशबाजी की दुकान की तरह जल रहा है लेकिन इस विनाशकारी वर्ण व्यवस्था के मारे कोई चारा नहीं है
उधर मुसलमानों में कोई वर्ण व्यवस्था नहीं है
 इसलिए वे लोग हिन्दुओं को भेड़ बकरी की तरह अपने अन्दर समेटे चले जाते हैं
 अपरंच इसी विध्वंसकारी वर्ण व्यवस्था के कारण महमूद गजनवी  मतुहम्मद गोरी  आदि आक्रमणकारी मुसलमानों ने भारत पर हमला करने का साहस किया
 एक बार नहीं  अनेक बार सोने की चिड़िया को लूटा  खसोटा और बरबाद किया और यहाँ तक कि पराधीनता की बेड़ियों में जकड़ दिया
 देखिए यदि भारत में वर्ण व्यवस्था का रोग न होता तो सन्     ई
 में राजा जयपाल को सुगुप्तगीन के साथ लज्जास्पद संधि करने के लिए लाचार न होता पड़ता
 यदि भारत में वर्ण व्यवस्था का यक्ष्मा न होता तो महमूद गजनवी के आक्रमण के समय ब्राह्मण पूजारियों  पूजा   अरि  के बहकाये में आकर क्षत्रिय लोग युद्ध के हाथ न खींच लेते
 यहाँ तक कि थानेसर आदि स्थानों में मुहम्मद गोरी के विरुद्ध ब्राह्मण  वैश्य और शूद्रों ने क्षत्रियों का साथ देने से इनकार कर दिया अन्त में जयचन्द और पृथ्वीराज की फूट ने भारत को गोरियों से परास्त कराया
 प्रारम्भ से लेकर आज तक इसी प्रकार भारतवर्ष वर्ण व्यवस्था के कारण छिन्न भिन्न रहा है
 देखिए प्रचलित वर्ण व्यवस्था से समानता नष्ट होती है  समानता बिना एकता नहीं हो सकती और अनैक्य ही राष्ट्र की समस्त विपदाओं का मूल कारण है
 भारत का यह तो सौभाग्य था कि मुसलमान शासकगण लड़ भिड़ कर फिर इसी देश के होकर यहाँ ही बस गए जिस से धन धान्य का प्रवाह बाहर नहीं हुआ
 इसीलिए मुसलमानी शासन में बेकारी और बेगारी अधिक नहीं फैली
 खाने पीने के लिए किसी प्रकार का कष्ट नहीं झेलना पड़ा
 देखिए अलाउद्दीन बादशाह के समय में भी साढ़े सात पैसे का एक मन गेहूँ और पाँच पैसे का एक मन चना  चार पैसे का एक मन जौ  पाँच पैसे का एक मन चावल और उड़द बिकता था
 उस समय चौदह सेर का एक मन होता था
 आज तो हम लोगों को रोटियों के लाल पड़ रहे हैं
 प्रतिदिन लाखों दुधारू गऊ आदि पशुओं का बध हो रहा है
 चाण्डाल से ब्राह्मण तक सभी घी में चर्बी उड़ा रहे हैं  तो भी वर्ण व्यवस्था का मनमोहन मद्य हम लोगों ने पीना नहीं बन्द किया
वर्ण व्यवस्था की व्यथा से पीड़ित भारत वर्ष कैसे कैसे सुवर्ण समय खो चुका है
 देखिए एक बार अकबर बादशाह ने बीरबल से कहा कि मैं हिन्दू धर्म को पसन्द करता हूँ  मुझे हिन्दू बना लो
 बीरबल इस युक्तियुक्त बात को सुनकर सन्न रह गया  क्योंकि उसके दिमाग़ में हिन्दुओं की वर्ण व्यवस्था अड़ी हुई थी
 मन ही मन सोचता रहा
 एक दिन बादशाह की सवारी यमुना के पास से निकल रही थी
 बीरबल को मजाक सूझा
 एक गधी को पकड़ कर यमुना के तट पर ले गया और खूब मल मल कर स्नान कराने लगा
 इस विचित्र कार्य को देखकर अकबर पूछने लगा कि यह क्या हो रहा है
 बीरबल ने उत्तर दिया कि इस गधी को स्नान कराकर गाय बना रहा हूँ
 बादशाह ने हँसकर कहा कि कहीं गधी से गाय हो सकती है
 बस बीरबल ने मौका समझ कर झट उत्तर दे दिया तब मुसलमान भी हिन्दू कैसे हो सकता है
 बादशाह चुपचाप चला गया
 बीरबल के इस मजाक ने भारत का तख़्ता पलट दिया
 यदि अकबर हिन्दू हो जाता तो भारत को औरंगजेबी अत्याचारों का सामना न करना पड़ता और नादिरशाही जमाना न देखना पड़ता
 परन्तु भारत ने तो वर्ण व्यवस्था का महान् विध्वंस भुगता था
 आज के दक़ियानूसी हिन्दुओं की वही मनोवृत्ति है
 आज भी गाय गधी वाली युक्ति भारत के कोने कोने में पुराण पन्थी लोग दे रहे हैं
 इन अल्पज्ञों को पता नहीं है कि यह युक्ति तर्क शास्त्र के ही विरुद्ध है
 देखिए गाय और गधी की जाति भिन्न है परन्तु मुसलमान और हिन्दू की जाति भिन्न नहीं है
 मुसलमान और हिन्दू दोनों मनुष्य जाति के हैं
 फिर गाय गधी का दृष्टान्त कैसे लागू हो सकता है
 प्रयोजन यह है कि बारम्बार कहने पर भी वर्ण व्यवस्था के पोषक बीरबल आदि हिन्दुओं ने अकबर को हिन्दू नहीं बनाया
 तो भी अकबर हिन्दू प्रेमी रहा और दोनों कौमों के साथ समान भाव से निष्पक्ष व्यवहार करता था
 परन्तु पश्चात् औरंगजेब की पक्षपातिनी पद्धति ने हिन्दुओं को खूब पद दलित किया और वर्ण व्यवस्था का कड़वा नींबू खूब चुसाया
इसी प्रकार   वीं शताब्दी में सिकन्दर नामी एक बादशाह जो ला मजहब था  काश्मीर पर चढ़ आया और वहाँ के हिन्दुओं पर अपना अधिकार कर लिया
 कुछ काल बाद वह काश्मीर के ब्राह्मणों को देख कर अत्यन्त प्रसन्न हुआ और उनसे हिन्दू धर्म में दीक्षा लेने के लिए कहा
 उस समय भी वर्ण व्यवस्था के पोषक उन मूर्ख ब्राह्मणों ने उसकी हार्दिक इच्छा को अनसुना करके टाल दिया
 पश्चात् सिकन्दर बादशाह ने मौन तो धारण कर लिया परन्तु हृदय में उसने प्रतिज्ञा कर ली कि कल सूर्योदय होते ही पहिले पहिल जिसका मुख देखूँगा उसी के मजहब को स्वीकार कर लूँगा
 यह बात बुलबुलशाह नामी फकीर को किसी प्रकार ज्ञात हो गयी
 फलतः वह सुबह होते ही राजमहलों में पहुँच गया और बादशाह सिकन्दर ने स्वभावतः बुलबुलशाह नामी मुसलमान फ़कीर के दर्शन कर लिये और उसी दिन उसने घोषणा करवा दी कि आज से मैं मुसलमान हो गया हूँ
 अब मैं सच्चे मजहब वाला हूँ
 ला मजहब नहीं रहा हूँ
 इतना होने पर भी उसके बाल बच्चे हिन्दू धर्म की तरफ़ ही झुके रहे
 सौभाग्य से सिकन्दर की एक स्वरूपवती युवती कन्या भी थी
 उसका विवाह भी वह किसी हिन्दू ब्राह्मण के साथ करना चाहता था
 खोजने पर सोहाभट्ट नामक एक ब्राह्मण तय्यार हो गया
 सिकन्दर ने अपनी कन्या का विवाह सोहाभट्ट से कर तो दिया परन्तु वर्ण व्यवस्था के ठेकेदारों ने बड़ा कोहराम मचा दिया
 धर्म की दुहाई  शास्त्रों की दुहाई और ब्राह्मणत्व की दुहाई देने लगे
 सिकन्दर ने उसको अपना मन्त्री बना लिया और ब्राह्मणों से अनेक बार प्रार्थना की  इन दोनों के विवाह को आप लोग हिन्दू शास्त्रों के अनुसार नियमित करा दीजिए
 परन्तु वहाँ तो हिन्दुओं का मुख्य धर्म शास्त्र मनुस्मृति माना जाता था
 भला मनुस्मृति हिन्दुओं को संगठित कैसे होने देती
 इसको जबतक भस्मसात् न किया जाएगा भारत उठकर खड़ा ही नहीं हो सकता
 जब स्वामी दयानन्द जैसे कट्टर सुधारक भी मनुस्मृति के मोह को न छोड़ सके तब और कौन इसकी पकड़ से भारत को मुक्त करेगा
 बस  मनुस्मृति के मानने वाले ब्राह्मणों की मूर्खता के कारण सोहाभट्ट कट्टर मुसलमान बन गया
 मन्त्री तो वह था ही उसने सिकन्दर को सलाह दी कि काश्मीर मुसलमानों के लिए है  काफ़िर हिन्दुओं के लिए नहीं
 फिर क्या था बादशाह ने मनमानी करने की आज्ञा दे दी
 सोहाभट्ट ने डट कर हिन्दुओं के मन्दिर तुड़वाये
 सोने चाँदी की देव मूर्तियों को पिघलवा कर उनके सिक्के ढलवा लिए
 यहाँ तक ही हो जाता तो बस था सोहाभट्ट ने मुसलमान सैनिकों द्वारा सैकड़ों ब्राह्मणों को पकड़वाया और झेलम नदी के किनारे बट मजार नामक चबूतरे पर खड़ा किया
 जिन्होंने इसलाम को स्वीकार कर लिया उनको तो छोड़ दिया गया  बाकी ब्राह्मणों को बोरों में भरवा कर झेलम नदी के गहरे पानी में डुबवा दिया गया
 यह स्थान आज तक बना हुआ है
 काश्मीर जाने वाले इस स्थान को देखकर खून के आँसू बहाते हैं
 यह स्थान बट मंजार नाम से प्रसिद्ध है
 बट का अर्थ है ब्राह्मण और मजार कहते हैं कब्र को अर्थात् ब्राह्मणों की कब्र
 कहिए इस पिशाचिनी वर्ण व्यवस्था ने क्या क्या गुल नहीं खिलाए
 यदि मनुस्मृति की वर्ण व्यवस्था का विध्वंस करते हुए ब्राह्मण लोग सोहाभट्ट को अपना लेते तो आज काश्मीर जैसी स्वर्ग भूमि में    प्रतिशत म्लेच्छ  मुसलमान  क्यों होते
 काश्मीर के ब्राह्मण पाण्डे के बाण्डे क्यों बनाए जाते
 पे की जगह बे हो गया
 बस एक अक्षर के बल पर गोरक्षक से गोभक्षक बन गए
 फलतः आज सारा काश्मीर मुसलमानों से भरा है
 सौभाग्य से गो हत्या काश्मीर में नहीं होने पाती
 यह एक ग़नीमत है नहीं तो वर्ण व्यवस्था के पोषक उन अदूरदर्शी ब्राह्मणों की कृपा से काश्मीर में सबसे अधिक गोहत्या होती  क्योंकि काश्मीर के सौ में सौ ब्राह्मण भी मांस भक्षी हैं
 तो भी कौन उनका ब्राह्मणत्व छीन सकता है
और सुनिए भारतवर्ष की वर्ण व्यवस्था और छुआछूत का पता पाकर योरप के पादरी लोगों ने बड़ी प्रसन्नता मानी
 कई सौ वर्ष पूर्व पुर्त्तगाल से डी रौवर्ट नौवली नाम का एक पादरी मद्रास प्रान्त में पहुँचा
 आते ही उसने कपड़े रँग कर संन्यासी का भेष धारण किया
 उस कपटी संन्यासी की वेषभूषा को देखकर लगभग     ब्राह्मण उस पादरी के पिछलगुवे बन गये
 यह भी तो एक मूर्खता थी कि अनजाने ही किसी के पीछे लग जाना
 उस कपट पादरी ने सबको पानी पिलाया
 अब उसने एक विराट सभा का आयोजन किया जिसमें सभी पेशों के लोग अधिक संख्या में उपस्थित थे
 तब उस कपट संन्यासी ने उठ कर कहा कि मैं वास्तव में पादरी हूँ मेरा नाम नावली है
 ये सभी लोग मेरे चेले हैं और इन्होंने मेरे हाथ से पानी पी लिया है
 बस विराट् सभा में गड़बड़ पड़ गई
 अन्त में वहाँ के पण्डितों ने व्यवस्था दे दी कि अब ये लोग पुनः हिन्दू धर्म में सम्मिलित नहीं हो सकते
 बेचारे सारे यों ही ईसा मसीह की भेड़ों में शामिल कर दिए गये
 उन्होंने बड़ी प्रार्थनाएँ कीं परन्तु एक न सुनी गई
 उनकी बिरादरी वालों ने जात से निकाल दिया
 हुक्का पानी बन्द कर दिया
 यह है वर्ण व्यवस्था का विकराल कृत्य जिसने भारत का गारत कर दिया है
 वास्तव में वर्ण व्यवस्था न होती तो आज मद्रास में आर्य धर्म की ध्वजा फहराती होती
 कौन बुद्धिमान् है जो ऐसी घटनाओं के बाद भी वर्ण व्यवस्था का विध्वंस करने के लिए कमर न कसेगा
वर्ण व्यवस्था एक संक्रामक रोग है
 इस रोग की विष बेल जमीन से साढ़े तीन हाथ ऊपर मुँह के अन्दर जीभ के अग्रभाग पर बिना जड़ के अमर बेल की तरह फैली हुई है
 अमरबेल जिस प्रकार सारे पेड़ को सुखा देती है ठीक उसी प्रकार यह वर्ण व्यवस्था की बेल सारे हिन्दू समाज को सुखाए देती है
 जब कोई पूछता है
 कि तुम कौन हो तो इसका उत्तर जीभ से ही देना पड़ता है
 यदि कह दिया जावे कि हम आर्य हैं या हिन्दुस्तानी तो वर्ण व्यवस्था की बेल तुरन्त मुरझा जाती है
 एक तो वैसे ही बिना जड़ की बेल है
 फिर शाखा पर ही कुठाराघात हो जावे तब तो फ़क् से यह वर्ण व्यवस्था की बेल सूख जाती है
 परन्तु किया क्या जावे जब देश के दौर्भाग्य ही आ जावैं
 किसी ने कहा है कि
किस्मत की बदनसीबी को सैय्याद क्या करे
सिर पर गिरे पहाड़ तो फ़र्याद क्या करे॥
जब हिन्दुओं ने क़सम ही खा रखी है कि हमें फिसलते फिसलते खड़ा ही नहीं होना तो कौन इनका उद्धार कर सकता है
 इस देश ने कई बार ठोकरें खायीं  यदि बुद्धिमान होता तो सम्भल जाता परन्तु यहाँ तो सारे कूवे में भाँग पड़ी है
 हिन्दुओं की दशा तो ऊँट की तरह हो रही है
 ऊँट से किसी ने पूछा कि तेरी गर्दन टेड़ी क्यों है
 ऊँट ने जवाब दिया मेरा अङ्ग सीधा कौन है
 यही हालत हिन्दुओं की है
 जिस पहलू पर देखिए पूरे ऊँट की नजर आएँगे
 बच्चे पैदा करना आता है लायक बनाना नहीं  धन कमाना आता है बुद्धिपूर्ण खर्च करना नहीं  विद्या पढ़ना आता है विद्या का उपयोग नहीं
 इसी प्रकार ऊँच नीच का भेद भाव आता है  संगठन  समता का सिद्धान्त समझ में नहीं आता
 देश की भलाई को यदि मद्दे नजर रख कर चलते तो आज हमारे देश की यह दुर्दशा और दौर्भाग्य न होता परन्तु हिन्दू लोग अपने शुभचिन्तक को भी नहीं पहिचानते
 शंकराचार्य को विष दिया एक ब्राह्मण ने  गुरुगोविन्द सिंह के लड़कों को पकड़वाया एक ब्राह्मण ने और स्वामी दयानन्द को काँच घोलकर पिलाया एक ब्राह्मण ने क्यों
 इसीलिए कि हिन्दू लोग अपने हित को भी नहीं समझते और अपने हितैषी को भी नहीं पहिचानते
आप अपने दोष से माहिर नहीं होता कोई
जिस तरह बू अपने मुँह की आती है कब नाक में॥
दूसरे देश वाले मौके को खूब पहिचानते हैं और अपने देश को समृद्ध कर लेते हैं
 देखिए देहली का मुग़ल बादशाह फ़र्रुकसियर बीमार था
 डॉक्टर हैमिल्टन को इलाज के लिए बुलाया गया
 जब उसको फ़ीस दी जाने लगी तो उसने नहीं ली
 बहुत आग्रह करने पर उसने कहा कि यदि आप मुझे कुछ देना ही चाहते हैं तो मेरे देश के भाइयों से आप चुंगी न लिया करें
 देखिए डाक्टर हैमिल्टन ने कितनी बुद्धिमत्ता और दूरदर्शिता से काम लिया
 आज उसके देश के निवासी मालामाल हो गये हैं
 इधर हिन्दुओं की क्या हालत है
 कोई रायबहादुरी माँग रहा है  कोई दीवानबहादुरी और किसी को अपनी जागीर और पेंशन से ही सरोकार है
 भाइयो
 यह तरीके उन्नति के नहीं हैं
 देखिए
नींव में हरग़िज नहीं लगते अनार
नाशपाती में फलैं क्यों कर चिचार॥
आम गूलर में लगैं किस प्रकार
ऐसे वर्णों से ऊबें क्यों ना चमार॥
तभी तो आज चारों तरफ़ अछूतोद्धार पर विचार हो रहा है
 महात्मा गाँधी अपने जीवन का सवाल इसको बनाए हुए हैं डॉ
 अम्बेदकर तंग आकर धर्म परिवर्तन पर तुले हुए हैं तो भी महामना मालवीय जी वर्ण व्यवस्था की बेहूदा बहेंगो उठाए ही फिरते हैं
 वास्तव में इन हिन्दुओं की तो बुद्धि ही क्षीण हो गई है
 जड़ की पूजा करते करते बिलकुल जड़ हो गए हैं
 कबरों पर सर पटकते पटकते बिलकुल पाषाण ही हो गए हैं
 देखिए तो सही
इष्ट देव इनके हुवे पशु पक्षी और पेर
मुर्दे पूजों जीवते यह देखो अन्धेर॥
नानक दुनियाँ बाबरी मुर्दे पूजें ऊत
आप मुये जग छाँड़ गये तिनसे माँगे पूत॥
कहिए ये लोग वर्ण व्यवस्था नहीं मानेंगे तो क्या जापान  जावा और जर्मनी वाले मानेंगे
सम्प्रति जो दशा भारतवर्ष की है ठीक यही दशा सन्      से पूर्व जापान की थी
 भारत में जिस प्रकार वर्ण व्यवस्था है
 उसी प्रकार जापान में चार वर्ण माने जाते थे जिन के नाम इस प्रकार हैं      कोवेत्सु     शीनवेत्सु     बामवेत्सु और     समुराई
 इन में में ऊँच नीच का भी खूब विचार था
 परस्पर एक दूसरे को घृणा की दृष्टि से देखा करते थे
 कोवेत्सु अपने को सूर्य से पैदा बतलाते थे एवं शीनवेत्सु चन्द्रमा से
 समुराई के अर्थ हैं समर करने वाले  क्षत्रिय 
 ये लोग वे हैं जो भारतवर्ष से शंकराचार्य के प्रभाव से बौद्ध रूप में ही भाग गए थे और जापान में जा बसे थे
 तब से जापान की सिविल और मिलिटरी में केवल समुराई वर्ण के लोग ही नौकरी किया किया करते थे
 ये लोग अन्य वर्ण वालों को नहीं आने देते थे
 इस के अतिरिक्त फौजों में लैफ्टिनेण्ट से लेकर कमाण्डर तक और डिप्टी कलेक्टर से लेकर गवर्नर तक समुराई वर्ण वाले होते थे
 इन के अतिरिक्त जापान में अछूतों की तरह ईनिन  इत्ता और ह्यास्को भी थे
 ये लोग भंगी और चमारों की तरह ग्राम और शहर से बाहर बसाए जाते थे
 इनके मुख्य रूप से चार पेशे थे
 चमड़े का व्यापार  जल्लादी  कबरें खोदना और मैला साफ़ करना ठीक उसी तरह इनमें भी वही भेदभाव था जो आज छूत अछूतों का भारतवर्ष में है
 ये परस्पर ऊँच नीच का व्यवहार रखते थे और घृणा भी करते थे
 इसी वर्ण व्यवस्था के कारण चीनियों के हमले जापानियों पर प्रायः हुआ करते थे
 फलतः सैकड़ों जापानी चीनियों के हाथों लूटे  मारे और फूँके गए
 सन्      में स्पेन के पादरी पहिले पहिल जापान में इस वर्ण व्यवस्था के ढंग को देख कर पहुँचे
 उन्होंने जापान के अछूतों में अर्थात् ईनिन और इत्ता लोगों में ईसाई धर्म का प्रचार प्रारम्भ किया
 बहुत से ईसाई हो भी गये तब ठीक हिन्दुस्तान की तरह विदेशी मुसलमान ईसाई आकर अपना अपना उल्लू सीधा करते रहे
 जगह जगह आपसी विरोध होकर बलवे होने लगे पशु बध भी खूब होने लगा यहाँ तक कि इन लोगों ने गाय मारने की भी सलाह दी
 ईनिन और इत्ता लोगों के बुजुर्ग बौद्ध थे  इस लिए इन्होंने गाय मारने से तो स्पष्ट इनकार कर दिया
 तब ईसाइयों ने मजबूर किया कि तुम लोग ईसाई हो गए हो  कोई हर्ज नहीं है
 बहुत समझाने के बाद इन लोगों ने गोबध प्रारम्भ किया
 परिणाम यह हुआ कि गाय आदि पशुओं के बध के कारण जापान में हिन्दुस्तान की तरह आए दिन खूब बलवे और मारपीट होने लगी
 ईसाई लोगों की यह एक राजनैतिक चाल थी  जो हिन्दुस्तान में अभी जारी है
 सावधान
दूसरी बात यह हुई कि सन्      में हिन्दुस्तान में गदर हो गया और भारत तबाही की हालत में आ गया
 इन दोनों का प्रभाव जापानियों पर विशेष रूप से पड़ा
 जापानी लोग इन चालों को समझ गए
 जगह जगह बड़ी बड़ी सभाएँ होने लगी
 इन सभाओं में एक स्वर से जापान के वीर नेताओं ने आवाज उठाई कि जब तक इस व्यवस्था को मिटा कर तमाम कौमों को एक न कर दिया जाएगा तब तक जापान आगे न बढ़ेगा
 सचमुच जापान का सौभाग्य सितारा चमक उठा
 जापान     राजाओं और सैकड़ों जातियों में विभक्त था
 पहिले पहिल मत्ता प्रान्त के स्वदेश भक्त राजा ने अपना राज्य टोकियो के महाराजा मैकडो को सौंप दिया और एक काठ का मकान बना कर साधारण प्रजा की तरह टोकियो में रहने लगा
 इसी भाँति थोड़े ही समय में सब राजाओं ने अपना राजपाट  लाव लश्कर मैकडो के सुपुर्द कर दिया
 अब पहिले पहिल आज्ञा जो बुद्धिमान जापान नरेश मैकडो ने सन्      में निकाली वह यह थी कि अछूतों की बस्तियाँ तोड़ दी जावें और ईनिन इत्ता लोगों को ऊँचे माने जाने वाले लोगों के बीच में बसाया जावे एवं जो इनसे छूतछात करे  उसको राज्य की ओर से कठोर दण्ड मिले
 बस इस आज्ञा के निकलते ही जापान में प्रचलित वर्ण व्यवस्था टूट गयी
 फलतः कोबेत्सु  शीनवेत्सु बामवेत्सु और समुराई  एवं ह्यास्को  ईनिन इत्ता यह कृत्रिम वर्ण विभाग टूट गये और जापान एक जापानी क़ौम का पवित्र देश बन गया
 इसके बाद सन्      में ही जापान के दूरदर्शी नरेश मैकडो ने तुरन्त राजाज्ञा द्वारा समस्त जापान में अनिवार्य शिक्षा प्रचलित कर दी
अनिवार्य शिक्षा के कार्य में जापान के कुबेर फ्रूबूजावा और हीटो ने प्रचुर धन राशि उदारता और प्रसन्नता पूर्वक प्रदान की
 आज तक जापानी लोग इन दोनों महानुभावों को आदर पूर्वक स्मरण करते हैं
 इन दोनों ने जापान की उन्नति में अपने करोड़ों रुपए व्यय कर दिए
 आज भारत निवासी वर्ण व्यवस्था के बखेड़े में खंड खंड हो रहे हैं
 क्या भारतीय लोग अब भी उन्नति का मार्ग जापान की सच्ची कथा को पढ़कर समझेंगे
 जापानी लोगों ने अछूतोद्धार करके अपनी शक्ति को दुगुना कर लिया
 यदि ईनिन और इत्ता लोगों को जापानी लोग अपने अन्दर न मिला लेते तो ईसाई लोग अपनी शक्ति बढ़ा लेते परन्तु बुद्धिमान् और दूरदर्शी जापानियों ने समय की गतिविधि को समझा और खूब समझा
 देखिए इन्हीं ईनिन और इत्ता लोगों में से एक बहादुर ने जापान के चार चाँद लगा दिये
 सन्      में जापान उन्नति करने लगा और सर्व प्रथम कैप्टन तनामा को दूत बनाकर मास्को  रूस  भेजा
 तनामा बहुत ऊँचे क़द का आदमी था
 साथ ही कुरूप भी था परन्तु मिलनसार और बुद्धिमान् प्रथम कोटि का था
 वह मास्को में रूस के मिलिटरी अफ़सरों के साथ जुआ खेलने लगा और जान बूझकर हार जाता था
 उसी धन से रूसी अफ़सर अपनी स्त्रियों के लिए हीरे और मणिओं के हार खरीदा करते थे
 रूस की स्त्रियाँ तनामा को वर्दी पहिने जब देखतीं थीं तब उस पर मोहित हो जाती थीं
 इस प्रकार बहुत स्त्रियों के साथ कैप्टन तनामा का पवित्र प्रेम हो गया
 उन्हीं दिनों रूस की सरकार ने परम प्रसिद्ध पोर्ट आर्थर का क़िला बनवाया
 उस क़िले में जापानी मजदूर काम करते थे जो पढ़े लिखे और समझदार थे
 इन्होंने सलाह करके क़िले को कच्चा चिन दिया
 दूसरी ओर सरकार ने पोर्ट आर्थर में लड़ाई लड़ने के लिए चक्रव्यूह का एक नक़्शा गुप्त रूप से बनवाया और अपने दूत के पास जो जापान में रहता था भेज दिया
 इस नक़्शे की नकल कैप्टन तनामा ने बुद्धिमत्तापूर्वक करवा ली और अपनी सरकार के पास जापान में तुरन्त भेज दिया
 जब रूस के जापानी दूत को ज्ञात हुआ कि गुप्त नक़्शे की नकल जापान में पहले ही पहुँच गयी है तो उसने अपनी रूसी सरकार को बड़ी डाँट बताई और पूछा कि यह नक़्शा कैसे यहाँ पहुँचा
 तब दूसरा नक़्शा तैयार किया गया
 वह भी बुद्धिमान् तनामा ने किसी प्रकार हाथ में कर लिया
 परन्तु यह भी छिपा नहीं रहा कि दूसरे नक़्शे की नकल भी जापान में पहुँच गयी
 तब कैप्टन तनामा पर सबने सन्देह किया
 अतएव रूस के जर्नल एब्लोन्स्की आदि अफसरों ने गुप्त कमेटी की और खूब विचार परामर्श के बाद एलोन्सकाया नाम वाली एक नर्तकी को भेजा जो तनामा के चरित्र को भ्रष्ट करके सब भेद लेवे
 पहिले तो वह नर्तकी न गयी परन्तु खूब लोभ लालच और धमकी देने के बाद वह कैप्टेन तनामा के बँगले पर गई और उस को अपने साथ विवाह करने के लिए मजबूर किया
 परन्तु देश भक्त तनामा तय्यार न हुवा
 तनामा को धन का भी लोभ दिया गया परन्तु उसने देश की स्वाधीनता को अक्षुण्ण रखने के लिए सब को तृणवत् समझ कर त्याग दिया  क्योंकि वह नर्तकी सब रहस्यों को जानने के लिए भेजी गई थी
 अन्ततोगत्वा तीसरा नक़्शा तय्यार किया गया और बुद्धिमान् तनामा ने उसको भी प्राप्त कर लिया और तदनुसार जापान के अफ़सरों को लिख दिया कि डबल पलटनें एक महीना पूर्व तैनात कर दो हमारी जीत होगी
 फौरन जापान की पलटनें रूसी पलटनों के आने के पूर्व ही भेज दी गईं और इधर कैप्टन तनामा को रूसिओं ने गिरफ़्तार कर लिया और गोली से उड़ा देने की आशा रूस के राजा निकोलन ने निकाल दी
 वीर कैप्टेन तनामा आज्ञा सुनते ही तुरन्त अपने कोट के बटन पकड़ कर छाती खोल खड़ा हो गया
 निदान उस स्वदेश सेवक तनामा ने स्वामी श्रद्धानन्द की तरह छाती पर गोलियाँ खाकर स्वदेश के लिए स्वर्ग का मार्ग स्वीकार कर लिया
 इस घटना से जापानी लोगों में गहरी देश भक्ति का पता पाया जाता है
 ऐसी ऐसी घटनाएँ तो अनेक हैं परन्तु इस पुस्तक के लिए यह घटना प्रासंगिक है
 अगर जापान में वर्ण व्यवस्था का पाखण्ड प्रचलित रहता और जापान की अछूत मानी जाने वाली जाति ईनिन और इत्ता की सत्ता बनी रहती तो जापान आज खंड खंड होकर वर्ण व्यवस्था का घोर दंड भोगता होता
 फिर कैप्टन तनामा जैसा अछूत कही जाने वाली इत्ता जाति का सरदार कैसे जापानियों का प्राण प्यारा बन पाता
 न जापान से वर्ण व्यवस्था का प्रयाण होता और न जापानियों में से अछूतपन का प्लेग निकल पाता
 जापानियों ने वीर तनामा को पाया
 वर्ण व्यवस्था को विध्वंस करके
 फलतः      में जो भयंकर प्रसिद्ध लड़ाई पोर्ट आर्थर पर हुई उसमें जापान विजयी रहा
 इस विजय की प्राप्ति में ईनिन और इत्ता आदि अछूत कही जाने वाली क़ौमों ने ही विशेष वीरता दिखाई
 आज जापान में उस विध्वंसकारी वर्ण व्यवस्था का नामोनिशान नहीं है और जापान एक महान शक्तिशाली राष्ट्र है
 सब प्रकार की उन्नति जापान में हो रही है
 क्या भारत निवासी अपने पड़ोसी जापान निवासियों से शिक्षा लेंगे कि वर्ण व्यवस्था का विध्वंस करके भी कैसे दुनियाँ में उन्नति हो सकती है
 जापान से वर्ण व्यवस्था तो भाग गई लेकिन                            अर्थात् मिशनरी  मिलिटरी  मरचैन्ट  और मीनियल्स का वैदिक कर्म विभाग  वर्ग व्यवस्था  आज जापान में स्वतः प्रचलित हो गया है
 इसी प्रकार यदि भारत वर्ष प्रचलित वर्ण व्यवस्था का विध्वंस कर दे तो समय आने पर स्वतः वैदिक वर्ग व्यवस्था कायम हो जाएगी
 इसकी चिन्ता न करनी पड़ेगी
 सावधान
वेद में भी लिखा है
क्षत्राय त्वं  श्रवसे त्वं  महीया इष्टये वंत  अर्थमिव त्वं इत्यै
ऋग्वेद
अर्थात् यह चार प्रकार की प्रवृत्ति ही वैदिक वर्ग व्यवस्था है
 इस मन्त्र में शूद्र के लिए महीया आया है जिसका अर्थ पूज्य होता है
भारतवर्ष की तरह टर्की भी कुछ वर्ष पूर्व पूर्ण अवनति की दशा में था
 टर्की में भी शेख़  सैय्यद  मुग़ल और पठान यह चार विभाग थे जो परस्पर एक दूसरे को नीच ऊँच समझ कर घोर घृणा करते थे
 इसी प्रकार टर्की में रहने वाले निसारा  पारसी  यहूदी और ईसाइयों से भी टर्की के मुसलमान असन्तुष्ट रहा करते थे
 फलस्वरूप ईसाई और मुसलमानों के बीच युद्ध छिड़ गया
 हिन्दुस्तान की तरह लड़ाई के अवसर पर अन्य मजहब वालों ने मुसलमानों का साथ न दिया
 इसलिए टर्की का बहुत सा भाग त्रिपोली  स्मरना  बसरा और बग़दाद विदेशी बादशाहों के हाथ में चला गया
 भारत की तरह टर्की को भी बहुत बड़ी हानि हुई
 सौभाग्य से वीर बाँकुर मुस्तफ़ा कमालपाशा के दिल में देश नाश का दुःख खटकने लगा
 वीर पाशा ने टर्की के नौजवानों को साथ लेकर अर्ध रात्रि के समय ख़लीफ़ा सुलतान को गिरफ्तार करके जहाज में बैठा कर टर्की से बाहर निकाल दिया
 ख़लीफ़ा के महल और माल असबाब पर पूरा अधिकार कर लिया और प्रजातन्त्र के सिद्धान्त पर नयी सरकार अंगोरा में स्थापित कर दी गयी
 टर्की में क्रान्ति का बिगुल बजने लगा
 औरतों का बुर्का उतार कर फेंक दिया
 अरबी में कुरान पढ़ना कानूनन बन्द कर दिया गया और समाज की तरह रविवार के दिन हारमोनियम  प्यानो आदि के साथ नमाज पढ़ी जाने लगी
 दो सौ मसजिदों को खोद कर फेंक दिया गया
 अपनी भाषा में सब धार्मिक कृत्य होने लगे
 एक मनुष्य को एक स्त्री से अधिक रखने का अधिकार नहीं रहा और परस्पर ऊँचनीच एवं छूतछात के भावों को कानूनन जुर्म करार दिया
 परिणाम स्वरूप टर्की में समानता  स्वतन्त्रता और संयम के सिद्धान्त प्रचलित हो गए और आज टर्की एक समुन्नत एवं समृद्ध राष्ट्र गिना जाता है
 अरब बदल गया
 पर्शिया और मिश्र बढ़ गया
 चीन और रूस सुधर गया और काबुल ने भी करवट बदली थी परन्तु काबुल के दक़ियानूसी मुल्लाओं ने काबुल की किश्ती को उलट दिया
 प्रयोजन यह है कि संसार के सभी राष्ट्र उन्नति की घुड़ दौड़ में बाजी मार रहे हैं
 परन्तु भारत के हिन्दू उसी डेढ़ अरब वर्ष की पुरानी वर्ण व्यवस्था की दुम पकड़े हुए चिल्लपों मचा रहे हैं
 न इन को स्वराज्य मिलता है न समाज सुधार का सुन्दर सुयोग
 कितना आश्चर्य है कि मनुष्य मर कर अपना चोला बदल लेता है  वृक्षों की दशा बदल जाती हैं  सूर्य की स्थिति भी    घंटे में बदल जाती हैं और दो दो महीने में ऋतु भी बदल जाती है लेकिन हिन्दुओं की पेटेण्ट वर्ण व्यवस्था न जाने कौन से कानून द्वारा रजिस्टर्ड हुए हैं कि बुरी तरह हिन्दुओं की मुर्दा लाश पर चिपटी है और हड्डी तक हिलाए देती है
 हिन्दू लोग तो इससे तबाह हो गये
 अब वर्ण व्यवस्था की मुर्दा लाश में कोई तत्त्व बाकी नहीं रहा है
 हिन्दू लोग कहते हैं कि वर्ण व्यवस्था का विध्वंस हो गया तो धर्म का नाश हो जाएगा
 परन्तु इसके विपरीत हम देखते हैं कि सिक्ख  बौद्ध  जैन  मुसलमान  ईसाई और राधास्वामी वर्ण व्यवस्था नहीं मानते
 हिन्दुओं की अपेक्षा इन सभी लोगों की दशा ठीक है
 परन्तु हिन्दू लोग जो वर्ण व्यवस्था के पूरे पृष्ठ पोषक हैं अपनी ही करतूतों के कारण गुलाम हो गए हैं और आस्ट्रेलिया  कनाडा और अफ्रीका आदि में घुसने तक नहीं पाते
 इसीलिए विदेशों में हिन्दुओं का नाम कुलियों की कौम पड़ गया है
 इन हिन्दुओं से तो पशुपक्षी भी अधिक स्वतन्त्र हैं  क्योंकि वे वर्ण व्यवस्था के गुलाम नहीं
 यह देखा गया है कि पालतू तोते या बन्दर जब छूटकर अपने झुंडों में पहुँचते हैं तो सब तोते मिलकर इस गुलामी की गलमाल पहिने हुवे तोते को मार डालते हैं एवं स्वतन्त्र बन्दरों में पालतू बन्दर नहीं घुसने पाता
 इसलिए पराधीनता के पाश से मुक्त होने के लिए भारतीयों को सर्व प्रथम जापान और टर्की आदि देशों की तरह अवश्य ही वर्ण व्यवस्था का विध्वंस करना होगा
 यहाँ तो सारे उपद्रव इसी जात पाँत के कारण होते हैं
 वर्ण व्यवस्था के कारण ही चमारों  पासियों और कोरिओं से बेगार ली जाती है
 यह बेगार की घृणित प्रथा भी जातपाँत के कारण ही बद्धमूल है
 जब वही चमार मुसलमान या ईसाई हो जाता है तब बिना किसी श्रम के बेगार से मुक्त हो जाते हैं  क्योंकि वर्ण व्यवस्था के पचड़े से चमार निकल गया मानो सुखी हो गया
 इस वर्ण व्यवस्था के ही कारण विदेशी यहाँ राज करते हैं और हिन्दू मुसलमान दोनों पराधीन हैं
 यही फूट की जड़ है
 तभी हम कहते हैं कि
यत्र स्थिता जन्म मूला व्यवस्था
तत्रास्ति राज्यं परदेशजाम्
व्यापार भाषा धनुषा विहीना
मद्याक्ष युक्ता पशवचरन्ति॥
देवीदत्त
एक हम हैं कि लिया अपनी भी सूरत को बिगाड़
एक वह हैं जिन्हें तसवीर बना आती है॥
वर्ण व्यवस्था का महारोग भारत की एक ख़ास सौगात है
 वैसे तो कर्म विभाग की वर्ण व्यवस्था की तरह कहीं यह महामारी नहीं पाई जाती है
 संसार के उन्नतिशील देशों में जैसे इंग्लैंड  फ्रांस  जर्मनी  इटली  जापान  चीन और अमेरिका आदि महादेशों में इस संगठन विघातिनी वर्ण व्यवस्था का कोई पता नहीं है
 वे लोग अपने अपने देशों के पवित्र नामों के साथ गौरव पूर्वक पुकारे जाते हैं
 जैसे जापानी  चीनी  जर्मन  इटालियन  अमेरिकन आदि
 भारत की भाँति वर्ण व्यवस्था के बखेड़े में वे लोग नहीं पड़े हुए हैं
 कई लोग यह कहा करते हैं कि योरप आदि देशों में भी ग़रीब  अमीर  विद्वान् और अशिक्षितों के भेद मौजूद हैं और अलग अलग श्रेणियाँ बनी हुई हैं जो प्रायः लड़ती रहती हैं
 किन्तु वे भूल जाते हैं कि योरप आदि में वहाँ का कोई अमीर से अमीर या विद्वान से विद्वान् मनुष्य किसी भी गरीब या अशिक्षित के हाथ से भोजन करने में परहेज नहीं करता  न उसको छूकर अपने को अपवित्र मानता है
 इसी प्रकार गरीब से गरीब मनुष्य के साथ एक अमीर अपनी कन्या का विवाह करने या अपने पुत्र के साथ उसकी कन्या का विवाह करने में संकोच नहीं करता
 वास्तव में छुआछूत और रोटीबेटी का परहेज ही भारत में प्रचलित वर्ण व्यवस्था का मुख्य स्वरूप है
 संसार के अन्य किसी सभ्य देश में इसका नामोनिशान नहीं पाया जाता
 योरप और अमरीका प्रभृति देशों में इस तरह की मिसालें मौजूद हैं कि जिन में जूता गाँठने वालों और लकड़ी चीरने वालों के लड़के अपनी योग्यता के अनुसार प्राइम मिनिस्टर  मुख्य सचिव   राष्ट्रपति और बिशप  पुरोहित  तक हो गए और उनसे किसी प्रकार का भी किसी ने परहेज नहीं किया
 परन्तु भारतवर्ष की दशा तो विचित्र है
 यदि दो अपरिचित व्यक्ति यहाँ आपस में प्रथम मिलते और बातचीत करते हैं तो उनका सबसे पहिला सवाल होता है कि तुम कौन हो
 यदि वह बतादे कि मैं डाक्टर हूँ तो काम न चलेगा  यदि वह बतादे वकील हूँ तब भी काम न चलेगा  यदि वह बतादे कि दुकानदार हूँ तो भी मामला हल न होगा  यदि वह कहे कि मैं फौज में कैप्टेन हूँ तो भी समस्या त्रिशंकु की तरह अधबीच ही लटकती रहेगी
 यद्यपि तुम कौन हो
 इस प्रश्न का उत्तर हो चुका तो भी वह पूछेगा कि तुम्हारी जाति क्या है
 अब यदि आप कन्नौजिए हैं तो झट कह दीजिए अन्यथा कलवार का जायसवाल  बढ़ई का जाङ्गिड़ा ब्राह्मण और लोहार का विश्वकर्मा नाम बता कर अपना पिंड छुड़ा लीलिए
 बेचारे धोबी सोलंकी बने हैं  भंगी बाल्मीकि बने हैं और कहार कश्यप बने हुए हैं
 बेचारे अपने बुजुर्गों के देश में चोरों की तरह निवास करते हैं
 हम ऐसे सैकड़ों पढ़े लिखे बाबुओं को जानते हैं जो अपनी असलियत को छिपाए हुए शर्मा वर्मा से काम चला रहे हैं
 बेचारे करें भी क्या
 बदकिस्मती से यह देश इतना भ्रष्ट हो गया है कि इन तिलक छापधारी पुरोहितों के मारे कोई पूरी साँस लेकर जी भी तो नहीं सकता है
देखिए इस वर्ण व्यवस्था का झगड़ा समाप्त भी तो नहीं होने पाता
 कायस्थों को कोई वर्मा मानता है और शूद्र
 गड़रियों को कोई पाल क्षत्रिय मानता है और कोई शूद्र
 इसी प्रकार सुनारों को कोई वैश्य बताता है कोई क्षत्रिय
 दर्जी  सूचीकार क्षत्रिय  सुई पकड़ने के कारण  भड़भूँजा  भुर्जी क्षत्रिय  कड़छुला धारण करने के कारण और घसियारा  वन्य क्षत्रिय  खुर्पी पकड़ने के कारण बनाए जा रहे हैं
 जायसवाल  वैश्य   अहीर  यादव क्षत्रिय  और कलाल हैहय क्षत्रि अभी तब अधबीच में हैं
 यह सब क्यों
 इसका एक ही जवाब है कि भारत की वर्ण व्यवस्था के यह सब कुफल हैं
 तभी तो स्वामी दयानन्द ने लिखा था कि प्रचलित वर्ण व्यवस्था भारतीयों के लिए मरण व्यवस्था हो रही है
 यही गुलामी की भावना उत्पन्न कर रही है  इससे समानता का भाव लुप्त हो गया है और अपनी अपनी उच्चता का घमंड इतना अधिक बढ़ गया है कि जिसकी कोई सीमा नहीं रही है
 बहुधा भारत में इसी वर्ण व्यवस्था की आड़ में उपद्रव खड़े होते रहते हैं
 सम्प्रति भारत गुलामी की जंजीरों में जकड़ा हुआ है
 सत्तर हजार बेचारी निरपराध गौवें नित्य प्रति ब्राह्ममुहूर्त में मारी जाती हैं तब भैंसों  बकरी  भेड़  मछली  मुर्गों और कबूतरों को कौन गिनावे
 आश्चर्य तो यह है कि अपने को ब्राह्मण कहलवाने वाले भी इन बेचारे मूक प्राणियों को अपने पेट में पालने से नहीं झिझकते
 ऐसी दशा में वर्णानां ब्राह्मणो गुरुः की विडम्बना करना वर्ण व्यवस्था के प्रति एक मजाक नहीं तो क्या है
 आज इस प्रचलित वर्ण व्यवस्था के कारण भारत के नर नारी गुलाम बने हैं
 एक ब्राह्मण अपने को क्षत्रिय  वैश्य और शूद्रों से श्रेष्ठ बतलाता है एवं इन तीनों वर्णों को वह नीच दृष्टि से देखता है
 इसी प्रकार क्षत्रिय वैश्यों और शूद्रों को नीच समझता है और वैश्य शूद्र को दबाता है
 अब रहे शूद्र
 इन्होंने अछूतों को अपना गुलाम मान लिया है
 शूद्रों को भी तसल्ली है कि हम से भी नीच   करोड़ अछूत हैं
 अछूतों में भंगी नीच  परन्तु भंगी कहता है कि खटिक नीच  खटिक कहता है पासी नीच  पासी कहता है धानुक नीच  इस परम्परा कहीं समाप्त नहीं होती फलतः भारतवर्ष द्रुतगति से नीचे ही नीचे जल प्रपात की तरह गिरता जा रहा है
 भारतीयों में अन्दर ही अन्दर कलहाग्नि धधक रही है
 न जाने कब वर्ण व्यवस्था का ज्वालामुखी फूटेगा और छुआछूत का भूकम्प


 बरसों से यही अवस्था देश की हो रही है
 जब जब वर्ण व्यवस्था का जोर बढ़ा शत्रुओं ने भारत को आकर खूब लूटा खसोटा
 यह हमारा प्यारा पवित्र भारत देश सोने की चिड़िया कहलाता था  जिसमें इतना धन  धान्य उत्पन्न होता था कि स्वयं खा पीकर सारे संसार को खिला पिला दे
 जिस की उन्नति हिमालय के शिखर से भी ऊँची मानी जाती थी
 जिस देश में वीर शिरोमणि भीष्म पितामह जैसे बाल ब्रह्मचारी उत्पन्न होकर अपने तेज से संसार को विस्मित कर चुके  मर्यादा पुरुषोत्तम राम जैसे राजा  स्थितप्रज्ञ श्रीकृष्ण जैसे योगी  व्यास  वसिष्ठ  कपिल कणाद जैसे उद्भट विद्वान  भगवान् गौतम बुद्ध जैसे अखण्ड ब्रह्मचारी और आदर्श सुधारक उत्पन्न हुए  आज वही हमारा प्यारा भारत देश वर्ण व्यवस्था के बखेड़े में पड़ा हुआ मटियामेट हो रहा है
 फिर प्राकृतिक दृष्टि से भी भारत बड़ा सौभाग्यशाली है
 जिस पवित्र भारतवर्ष का क्षेत्रफल    लाख वर्गमील है  जिस की रक्षा में एक ओर हिमालय पहाड़ अपनी बर्फ़ीली चट्टानों को चमका रहा है और दूसरी ओर हिन्द महासागर अपनी उत्तुङ्ग तरङ्गों से भारत की पवित्र कोखों को प्रक्षालित कर रहा है आज उसी भारतवर्ष को विदेशियों ने आकर अपने बुद्धि बल से गुलाम बना लिया है
 यदि आज यह वर्ण व्यवस्था न होती तो भारतीयों का संघ बल तो इतना महान् होता कि संसार की कोई शक्ति इस की ओर आँख उठाकर भी नहीं देख सकती  परन्तु शोक
 महान् शोक


 आज इस वर्ण व्यवस्था ने भारत को अन्धा  बहिरा  लूला  लँगड़ा  कोढ़ी और अपाहिज आदि बना दिया है
 यदि हिम्मत कर के भारतीय लोग इस महामारी को मार कर भगा सकेंगे तब तो संगठित होकर    करोड़ बने रहेंगे नहीं तो समय आ रहा है जब यह हिन्दुस्तान सचमुच इंगलिस्तान या अरबिस्तान बन जाएगा
तभी हम कहा करते हैं
जुल्म से भाई हमारे सैकड़ों
नित मुसल्माँ और ईसाई हो रहे
जुल्म होते हैं धरम के नाम पर
कौम के मिटने के ये आसार हैं॥
कहूँ क्या हिन्दुओं के दिन दिला कैसे गुजरते हैं
मिसाले नीम बिस्मिल ये न जीते हैं न मरते हैं॥
उठावे किस तरह कोई मरीजे नातवानी को
अगर बाजू पकड़ते हैं तो ये शाने उतरते हैं॥
हिन्दुओं की दुर्दशा किसी से छिपी नहीं है
 जितने भी कारण बरबादी के हो सकते हैं सभी हिन्दुओं में मौजूद हैं
 उनमें सबसे मुख्य यही वर्ण व्यवस्था का झगड़ा है
 यदि यह न होता तो कम से कम हिन्दू लोग संगठित तो हो जाते
हमें भली प्रकार याद है इसी कानपुर नगर में काँग्रेस के अधिवेशन में सभापति की हैसियत से पंजाब केसरी लाला लाजपतराय ने ऊर्ध्ववाहु होकर घोषणा पूर्वक कहा था कि
अय हिन्दुओ
 यदि आप लोग एक दर्जन भी सच्चे ब्राह्मण मुझे बता दो तो मैं एक महीने के अन्दर भारत में स्वराज्य की पताका फहरा दूँ
वास्तव में हममें झूठा अभिमान घर कर गया है
 ब्राह्मणत्व का ढोंग करना हम लोग खूब सीख गए हैं
 देखिए जिस देश में असली घी नहीं मिल सकता  असली दूध नहीं मिल सकता  असली शहद और तेल नहीं मिल सकता  और तो और रहा पानी और हवा भी असली मिलना दुर्लभ है  उस देश में असली ब्राह्मण कहाँ रह गए हैं
 न असली ब्राह्मण  न असली क्षत्रिय और न असली वर्ण व्यवस्था
 न असली धर्म समाजी और न असली आर्य समाजी
 सर्वत्र नकली और फसली का दौर दौरा है
एक बात बड़े मजे की    करोड़ हिन्दुओं में   करोड़ अछूत हैं और   करोड़ शूद्र हैं
 इन    करोड़ को तो वर्ण व्यवस्था की कोई जरूरत महसूस नहीं होती
 अब रहे बाकी   करोड़ द्विज  ब्राह्मण  क्षत्रिय  वैश्य  बस इनको वर्ण व्यवस्था की चिन्ता दिन रात सताए रहती है और इनकी असली हालत क्या है सो भी सुन लीजिए
इनकी काहे न हो बरबादी
 जो नर हैं केवल उन्मादी॥ध्रुव॥
चन्दन चन्द्र रूप दिये भाल
 गल में सोहे तुलसी माल
लेकिन तकें पराया माल
 भर रही भक्ति में जल्लादी॥
गणिका मित्र चरित्र विहीन  निशि दिन कर्म मलीन मलीन
बाहर हरिहर में तल्लीन
 अन्दर पापी परम प्रमादी॥
बने ब्राह्मण क्षत्रिय शर्मा वर्मा  बेच रहे टिकिया गर्मा गर्मा
देखो
 बैठे शंकर शर्मा  जड़ते देख नाल घोड़े के मेढ़क लात उठा दी॥
यह तो है दुर्दशा भारत की तिस पर वर्णाश्रम स्वराज्य संघ भी अपना सिर उठाए हैं
 भला सोचिए स्वराज्य का और वर्ण व्यवस्था का क्या सम्बन्ध
 स्वराज्य के लिए चाहिए एकता और वर्ण व्यवस्था से पैदा होती है विषमता यह आग पानी का कैसा खेल और फिर यह खेल खेलें बड़े बड़े स्वराज्यवादी
 ये वर्णाश्रम स्वराज्य संघ वाले देश को पीछे की तरफ़ घसीट रहे हैं
 यह ये लोग अछूतोद्धार के विरुद्ध हैं  उन बेचारों को मन्दिरों में घुसने तक नहीं देते और प्रतिक्षण वर्ण व्यवस्था की चकाचौंध में इनको अन्धा बनाए देते हैं तब इनको तो स्वराज्य इस शब्दोच्चारण का भी हक़ नहीं है
 देखिए वर्ण व्यवस्था का ढोंग रचना और स्वराज्य की आशा रखना ठीक उसी प्रकार है जैसे मेंढकों का संगठन और चक्रवर्ती साम्राज्य
 हिन्दुओं की दशा तो मेंढकों की तरह हो रही है
 एक को समेटते हैं तो दूसरा कूद कर बाहर हो जाता है
 फलतः एक एक हिन्दू छिन्न भिन्न हो रहा है
 अमेरिका के प्रसिद्ध विद्वान् डाक्टर ब्लूम फील्ड ने अपनी पुस्तक                  में लिखा है कि
अन्त में वह बड़े जोरदार शब्दों में लिखता है कि प्रचलित वर्ण व्यवस्था  जात पाँत  ने हिन्दुस्तान की राष्ट्रीयता को मिट्टी में मिला दिया है
 देखिए
शोक
एक तो वैसे ही हिन्दुओं  मुसलमानों  सिक्खों के झगड़े हिन्दुस्तान को तबाह किए देते हैं फिर हिन्दुओं की वर्ण व्यवस्था तो गजब ढाये देती है
 इनका तो अटल सिद्धान्त यह है कि चाहे स्वराज्य मिले या न मिले हमें तो वर्ण व्यवस्था चाहिए
 उधर जापानियों की स्वदेश भक्ति उच्चशिखर पर पहुँची हुई है
 एक बार एक अमेरिकन प्रोफ़ेसर जापान में एक स्कूल में पहुँचा
 उसने जापानी लड़कों से पूछा कि तुम्हारा धर्मगुरु कौन है
 जापानी लड़कों ने जवाब दिया गौतम बुद्ध
 उसने पूछा कि तुम्हारा अभीष्ट देव कौन है
 जापानी लड़के बोले कनफ्यूशस
 उसने कहा  अच्छा
 यदि जापान पर अमेरिका की फौज धावा बोल दे और अमेरिकन फौज के सेनापति गौतम बुद्ध हों तो तुम क्या करोगे
 यह सुनते ही सब स्वदेश भक्त जापानी लड़के बोल उठे  हम गौतम बुद्ध का सिर गर्दन से उतार देंगे
 अमेरिकन प्रोफेसर हैरान हो गया
 उसने मन ही मन जापानी छात्रों के स्वाधीन्य स्नेह की सराहना की
 इसी प्रकार जब जापानियों का रूस के साथ घोर युद्ध हो रहा था बारूदख़ाने के अफ़सर ने खबर दी कि बन्दूक की गोलियों पर पीतल की कील लगाने के लिए पीतल नहीं रहा है
 उस समय बुद्धिमान् जापानी जनता ने एक स्वर से कहा कि गौतम बुद्ध की पीतल की मूर्तियाँ जो घर घर में रखी हुई हैं पिघला कर बन्दूकों में पीतल की कीलें लगा दी जावें
 जापानी लोग समझते थे कि यदि हमारी स्वाधीनता अक्षुण्ण रही तो हम फिर गौतम बुद्ध की हजारों मूर्तियाँ बना लेंगे  और यदि हम पराधीन हो गए तो इन पीतल के गौतम बुद्ध को रख कर क्या करेंगे
 हमारी स्वाधीनता में जो बाधक होगा वह हमारा धर्मगुरु नहीं रह सकता
 काश
 यही सच्ची भावना हिन्दुओं की बन जावे तो आज भारत में स्वराज्य हो जावे
 हजारों देवी देवताओं के मन्दिर बने हैं  सैकड़ों तीर्थस्थान बने हैं और अनेकों धर्माचार्य महन्त बने हैं
 यदि ये सब भारत की स्वाधीनता में साधक नहीं हैं तो इनको तुरन्त पञ्चम अन्यथासिद्ध की तरह पकड़ कर अरब सागर में डुबा देना चाहिए
 तभी हम दावे के साथ कह सकेंगे कि
आएँगे बौर रसालन में  फिर कोकिल बाग में बिहरेंगे
एक दिना नहिं एक दिना वे भारत के दिन फेर फिरेंगे॥
बोलो
 भारत माता की जय

 वन्दे मातरम्
एक बड़े मार्के की बात मनुस्मृति में दर्ज है
 ब्राह्मण यदि शूद्र की भी कन्या से विवाह कर ले तो हर्ज नहीं  लेकिन यदि क्षत्रिय ब्राह्मण की कन्या से विवाह कर ले तो वर्णसंकर हो जाएगा
 इसी प्रणाली से हजारों ही उप जातियाँ हो गईं
 कोई तो पेशे के कारण नीच समझी जाने लगी और कोई वर्ण संकरता से बचने के लिए पृथक् नाम से पुकारी जाने लगी
 जैसे कायस्थ  खत्री  अरोड़े इत्यादि
 मनुस्मृति का अनुलोम और प्रतिलोम विवाह भी तो द्विजों का षड्यन्त्र है
 शूद्रों के कुचलने के लिए ब्राह्मणों ने क्षत्रिय और वैश्यों को साथ लेकर मनुस्मृति में मनमाने कानून बना डाले
 अस्तु अब हम नमूने के लिए मनुस्मृति के कुछ श्लोक लिख कर उन का भावार्थ किए देते हैं
शूद्रायां ब्राह्मणात् जातः श्रेयसा चेत् प्रजायते
अश्रेयान् श्रेयसीं जातिं गच्छत्यासप्तमात् युगात्॥     ॥
यदि शूद्रा में ब्राह्मण से सन्तान हो तो वह उच्च जाति की बन जाती है
अनार्यायां समुत्पन्नो ब्राह्मणात्तु यदृच्छया
ब्राह्मण्यां अप्यार्यात्तु श्रेयस्त्वं केतिचेत् भवेत्॥     ॥
यदि ब्राह्मण का मन शूद्रा पर चल जाए तो भी सन्तान उच्च होगी
जातो नार्यां अनार्यायां आर्यात् आयों भवेत् गुणेः
जातो ऽप्यनांर्यात् आर्यायां अनार्य इति निश्चयः॥    ॥
शूद्र स्त्री में द्विजों से सन्तान हो तो वे आर्य हैं
 परन्तु शूद्र यदि द्विज स्त्री से सन्तान पैदा करे तो वह अनार्य ही रहेगी
देखिए शूद्रों को आर्यों की पंक्ति से कैसे बाहर कर दिया है
 तब न जाने शूद्र लोग आर्यसमाज में क्यों घुसते हैं और फिर आर्यसमाज में जब चारों
वर्ण ही नहीं रहे तो वर्ण व्यवस्था की दुर्गति होनी तो स्वाभाविक ही थी
विप्रसेवैव शूद्रस्य विशिष्टं कर्म कीर्त्यते
यदतोऽन्यत् हि कुरुते तद् भवत्यस्य निष्फलम्॥      ॥
यदि कुछ वेतन लेने की इच्छा हो तो क्षत्रिय या वैश्य की सेवा करके जीवन बिताले
स्वगार्थं उभयार्थं वा विप्रान् आराधयेत्तु सः
जात ब्राह्मण शब्दस्य सा ह्यहस्य कृतकृत्यता॥      ॥
यदि स्वर्ग जाने की इच्छा हो तब तो बिना कुछ लिए ही ब्राह्मण की सेवा करे
 यदि ब्राह्मण के बन गए तो सारा जीवन ही सफल समझो
उच्छिष्ट मन्नं दातव्यं जीर्णानि वसनानि च
पुलाकाश्चैव धान्यानां जीर्णाश्चैव परिच्छदाः॥      ॥
शूद्र को झूठा अन्न  फटे कपड़े और बिछौने देना चाहिए  क्योंकि शूद्र को कोई पाप नहीं होता है
 देखिए अगला श्लोक तय्यार है
न शूद्रे पातकं किंचित् न सः संस्कारमर्हति
नास्याधिकारो धर्मेऽस्ति न धर्मात् प्रतिषेधनम्॥      ॥
शूद्र के लिए कोई संस्कार नहीं है और उनको धर्म में कोई अधिकार नहीं है
 हाँ
 स्वधर्म अर्थात् सेवा करने का सर्वाधिकार प्राप्त है
 क्या खूब
एक जातिः द्विजातींस्तु वाचा दारुणयाक्षिपन्
जिह्वाया प्राप्नुयात् छेदं जघन्य प्रभवोहिसः॥     ॥
यदि शूद्र द्विजों को गाली देवे तो उसकी जीभ काट ली जाए  क्योंकि वह पैदायशी नीच है
नामजातिग्रहं त्वेषां अभिद्रोहेण कुर्वतः
निक्षेप्यो ऽयोमयः शंकुः ज्वलन्नास्ये दशांगुलः॥     ॥
यदि द्विजों का नाम लेकर शूद्र यह कह बैठे कि ब्राह्मण बना है तो उसके मुख में दस अंगुल की लोहे की शलाका जलती जलती घुसेड़ देवे
धर्मोपदेशं दर्पेण विप्राणा मस्य कुर्वतः
तप्त मासेचयेत् तैलं वक्त्रे श्रोत्रेच पार्थिवः॥     ॥
यदि शूद्र ब्राह्मण को कोई धर्म की बात कह दे तो उसके मुख और कान में राजा खौलता हुवा गरम तेल डलवा दे
 परमात्मा बचावे
 हिन्दुओं के रामराज्य और स्वराज्य से
 नहीं तो ये लोग अपनी मनुस्मृति के आधार पर सब कुछ करेंगे
 इन्होंने क्या नहीं किया
 सबसे बढ़िया कहे जाने वाले रामराज्य में शम्बूक नामक शूद्र का सिर सिर्फ़ इसलिए स्वयं आदर्श राजा राम ने काट दिया कि वह तप करता था  मुनि बनता था  देखिए तब भी वे लोग वेद नहीं मानते थे
 मनुस्मृति मानते थे
 वेद में तो शूद्र के लिए लिखा है तप से शूद्रम्  अर्थात् शूद्र की तपस्या करने का पूर्ण अधिकार है
 यह है मनुस्मृति का अन्याय
श्रुतं देशं च जातिं च कर्म शरीर मेव च
वितथेन ब्रुबन् दर्पात् दाप्यः स्यात् द्विशतं दमम्॥     ॥
यदि कोई अपनी जात छिपावे  जैसा कि आजकल छोटी जाति वालों को मजबूरी करना पड़ता है  तो उससे दो सौ पण जुर्माना लिया जावे
येन केन चित् अंगेन हिंस्यात् श्रेष्ठमन्त्यजः
छेत्तव्यं तत्तदेवास्य तन्मनो रनुशासनम्॥     ॥
अन्त्यज  शूद्र और अछूत  जिस किसी अंग से द्विजों को मारे उसका वहीं अंग काट लिया जावे
सहासनममि प्रेप्सुः उत्कृष्टस्यावकृष्टजः
कट्या कृताङ्को निर्वास्यः स्फिचं वास्यावकर्त्तयेत्॥     ॥
यदि अछूत द्विज के बराबर दूरी आदि पर बैठ जावे तो उसके चूतड़ पर गरम लोहे से दाग दे अथवा थोड़े चूतड़ ही कटवा दे
अब्राह्मणः संग्रहणे प्राणान्तं दंडमर्हति
चतुर्णामपि वर्णानां दारा रचयतमा सदा॥     ॥
यदि शूद्र किसी की स्त्री को भगा ले तो उसको फाँसी का दंड दिया जावे  क्योंकि चारों वर्णों की स्त्रियों की रक्षा कोशिश के साथ करनी चाहिए परन्तु ब्राह्मण यदि किसी की स्त्री को भगाले तो जुर्माना तक न करे
 देखिए एक श्लोक में लिखा है कन्यां भजन्तीं उत्कृष्टां न किंचिदपि दापयेत्॥     ॥
ऊर्ध्वं नाभे र्मेध्यतरः पुरुषः परिकीर्तितः
तस्मात् मेध्यतम् त्वस्य मुखमुत्ता स्वयम्भुवा॥    ॥
नाभि से ऊपर शरीर पवित्र है  उसमें भी मुख अत्यन्त पवित्र है
 इसलिए पाँव  शूद्र  तो अपवित्र ही रहेंगे
उत्तमांगोद्भवात् ज्यैष्ठयात् ब्रह्मणश्चैव धारणात्
सर्वस्यैवास्य सर्गस्य धर्मतो ब्राह्मणः प्रभुः॥    ॥
मुख से पैदा होने के कारण ब्राह्मण सबसे बड़े हैं और सृष्टि के मालिक हैं
यस्यास्येन सदाश्नन्ति हव्यानि त्रिदिवौकसः
कव्यानि चैव पितरः किं भूतमधिकं ततः॥    ॥
देवता लोग ब्राह्मणों के मुख द्वारा ही भोजन करते हैं इस लिए संसार में ब्राह्मण से बढ़कर कोई प्राणी नहीं है
सर्वस्वं ब्राह्मणस्येदं यत् किंचित् जगती गतम्
श्रेष्ठयेनाभिजने नेदं सर्वं वै ब्राह्मणोर्हति॥     ॥
संसार में जो कुछ है सब ब्राह्मण का है  क्योंकि जन्म से ही वह सबसे श्रेष्ठ है
स्वमेव ब्राह्मणो भुंक्तो स्वं वस्ते स्वं ददाति च
आनृशंस्यात् ब्राह्मणस्य भुंजते हीतरे जनाः॥     ॥
ब्राह्मण जो कुछ भी खाता है  पहिनता और देता है सब अपना ही है
 संसार के सब लोग ब्राह्मण की कृपा से ही खाते पीते और लेते देते हैं
बिदुषा ब्राह्मणोनेदं अध्येतव्यं प्रयत्नतः
शिष्येभ्यश्च प्रवक्तव्यं सम्यङ् नान्येन केनचित्॥     ॥
विद्वान् ब्राह्मण को चाहिए कि इस मनुस्मृति शास्त्र को खूब प्रयत्न से पढ़े और ब्राह्मण को ही पढ़ावे
 दूसरे कदापि न पढ़ने पावें  क्योंकि श्रद्धेय स्वामी श्रद्धानन्द की कृपा से जैसे हम अब पढ़ गये हैं सो सब पोल खोलकर धरे देते हैं
अधीयीरन् त्रयो वर्णाः स्वकर्मस्था द्विजातयः
प्रब्रू यादू ब्राह्मणात्वेषां नेतराविति निश्चयः॥    ॥
द्विजाति लोग विद्या पढ़ें
 परन्तु पढ़ाने का काम ब्राह्मण ही करें
 शूद्र पढ़ने न पावें
 कैसा षड्यन्त्र है
एतान् द्विजातयो देशान् संश्रयेरन् प्रयत्नतः
शूद्रस्तु यस्मिन् फस्मिन् वा निवसेत् वृत्तिकर्शितः॥    ॥
इन ब्रह्मर्षि  आर्यावर्त्त आदि देशों पर द्विजाति लोग कोशिश करके अपना कब्जा करलें और शूद्र तो मुसीबत का मारा किसी कोने में पड़ा रहे
 यह श्लोक गुरुकल काँगड़ी से प्रकाशित और स्वामी श्रद्धानन्द जी द्वारा संशोधित मनुस्मृति में भी पाया जाता है
 कोई करे भी क्या  दो एक श्लोक हों तो निकाल दे
 यहाँ तो सारी मनुस्मृति में ही जन्म का जादू जोर मार रहा है
 इसलिए मनुस्मृति को तो जल मग्न ही कर देना पड़ेगा
ब्राह्मणो बैल्व पालशौ क्षत्रियो बाट खादिरौ
पैप्पलो दुम्बरौ वैश्यो दण्डान् अर्हन्ति धर्मतः॥    ॥
द्विजाति लोग दण्ड धारण करें
 शूद्र के लिए कोई आज्ञा नहीं
 यह संस्कार विधि में भी है
अब्रोह्मणादध्ययनं आपत्काले विधीयते
नाब्राह्मणो गुरौ शिष्यो वासमात्यन्तिकं वसेत्॥     ॥
क्षत्रिय आदि पढ़ाने की योग्यता भी रखते हों तो भी इनको पढ़ाने का काम न दे
 इसके अनुसार आजकल स्कूलों में जितने गुप्ता मास्टर या हेडमास्टर हैं  सब के सब बायकाट के योग्य हैं
यह है संक्षेप से द्विजों का षड्यन्त्र
 वास्तव में वाममार्गियों ने मनुस्मृति में प्रक्षेप अवश्य किया है सो मांसादि का विषय है
 इस वर्ण व्यवस्था के मामले में तो मनुस्मृति का स्वमत यही है
 यह प्रक्षेप में नहीं है
 अब हम यहाँ यह भी बता देना चाहते हैं
 यदि आप मनुस्मृति के सुन्दर श्लोकों का संग्रह पढ़ना चाहते हैं तो    में पं
 चन्द्रमणि विद्यालंकार कृत आर्ष मनुस्मृति  भास्कर प्रेस  देहरादून से मँगा लीजिए
 सुयोग्य पण्डित जी ने पाखण्ड से परिपूर्ण  वाँ तथा   वाँ अध्याय बिलकुल उड़ा दिया है
 यह अति उत्तम किया है  और अपने बच्चों के हाथ में हमारी बनाई आर्यकुमार स्मृति अवश्य दीजिए जिसमें अर्थ सहित मनुस्मृति के जीवनोपयोगी     श्लोक संगृहीत हैं
 मूल्य भी सिर्फ़ चार आना है
 अधिक क्या लिखें
 आर्य समाजी लोग यदि मनुस्मृति का मोह छोड़ कर वेदों पर ही अपने धर्म को स्थिर करलें तभी आर्यसमाज सौर्वभौम धर्म का प्रचारक बन सकेगा
 क्या वेदों में कुछ कमी है जो मनुस्मृति के पीछे पड़े हैं
 देखिए आर्यसमाज यदि वर्ण व्यवस्था का ढोंग न छोड़ेगा तो मर जाएगा और अकाल में मर जाएगा
 ये लोग तो
सोए हैं शर्त बाँध के मुर्दों से ख़्वाब में
करवट नहीं बदलते हैं इस इजतराब में
प्रचलित वर्ण व्यवस्था का मूलाधार मनुस्मृति है
 मनुस्मृति की रचना बहुत अर्वाचीन है  यह सभी ऐतिहासिकों का मत है
 मनुस्मृति मनु की बनाई हुई है ऐसा मानना भी एक बड़ी भारी भूल है
 मनु के नाम से किसी दूसरे ने ही इस भयंकर पुस्तक की रचना कर दी है
 तभी आज कल सभी मनुस्मृतियों में यह श्लोक पाया जाता है
इत्येतत् मानवं शास्त्रं भृगुप्रोक्तं सनातनम्
अर्थात् यह भृगुऋषि की कही हुई है
 भारत में तो यह प्रवृत्ति चिरकाल से चली आई है कि जिस किसी भी पुरुष या पदार्थ का नाम प्रसिद्ध हो गया सब लोग उसी की पूँछ में अपना पल्ला बाँध देते हैं
 जैसे रामायण प्रसिद्ध हुई तो तुलसी रामायण  अध्यात्म रामायण बन गयीं
 गीता प्रसिद्ध हुई तो पाण्डवगीता  गाँधीगीता बन गई
 और तो और पालक्षत्रियों के सिरमौर कविकुल गुरु कालिदास हुवे तो उनके नाम से ही अनेक काव्य बन गए
 आजकल अछूतों की पूछ ज़्यादा होने लगी तो कहार भी अछूत  मल्लाह भी अछूत और नाई भी अछूत बनने लगे
 हरिजन नाम प्रसिद्ध हुआ तो सभी हरिजन बनने लगे
 जैसे नागपुर के संतरे मशहूर हुए तो सर्वत्र नागपुरी संतरे बिकने लगे
 उसी प्रकार लखनऊ को रेवड़ी  हापुड़ के पापड़  कानपुर के जूते और बनारस का लँगड़ा  आम  कृत्रिम रूप से बिकता है
 आगरे का पेठा और मथुरा का पेड़ा भी नकली बिकता है
 इसी प्रकार मनु एक बड़े प्रसिद्ध मुनि हो चुके थे
 स्वार्थी लोगों ने उनके नाम पर ही मनुस्मृति का षड्यन्त्र रच दिया
 आश्चर्य तो यह है कि स्वामी दयानन्द जी भी मनुस्मृति के षड्यन्त्र से बच न सके
 स्वामी जी तो यहाँ तक लिख गये कि मनुस्मृति सृष्टि की आदि में बनी है
 देखिए सत्यार्थ प्रकाश    समु
 के प्रथम पृष्ठ पर लिखा कि
यह मनुस्मृति जो सृष्टि की आदि में हुई है
शायद इसीलिए स्वामी जी कृत ग्रन्थों में आधे से अधिक प्रमाण मनुस्मृति के हैं
 वैसे तो स्वामी जी परम वेदज्ञ और वेद भक्त थे परन्तु सत्यार्थ प्रकाश आदि बनाते समय मनुस्मृति को ही मुख्य मान बैठे
 सत्यार्थ प्रकाश की रचना भी मनुस्मृति की क्रम शैली पर है
 जिस क्रम से मनुस्मृति ब्रह्मचर्य  गृहस्थ आदि आश्रमों  राजधर्मी और वेद आदि विषयों का प्रतिपादन है ठीक उसी क्रम से सत्यार्थ प्रकाश के समुल्लास सम्पादित हुए हैं
 देखिए
 शूद्रों को पूर्ण रूप से पददलित कराने वाले मनुस्मृति के   वें अध्याय का निचोड़ सत्यार्थ प्रकाश के    समुल्लास में विद्यमान है
स्वामी दयानन्द जैसे आदर्श सुधारक लिखते हैं कि
शूद्र लोग आर्यों के घर में जब रसोई बनावें तब मुख बाँध के बनावें क्योंकि उनके मुख से उच्छिष्ट और निकला हुवा श्वास भी अन्न में न पड़े
कहिए  कैसा मिलान मिला है
 भला हो आर्यसमाजियों का जो आज तक किसी ने भी इस पाखण्डपूर्ण पाबन्दी का पालन नहीं किया
 हम तो इस क्रान्ति के लिए आर्य समाजियों को दिल खोल कर साधुवाद  शाबास  देते हैं जो स्वामी दयानन्द के इस भ्रमोत्पादक लेख को हवा में उड़ा दिया
 यही तो बुद्धिमानी है कि चाहे कितना महान् महर्षि भी यदि बुद्धि के विपरीत और सभ्यता के विरुद्ध बात कहे या लिखे तो उस को हर्ग़िज  हर्ग़िज नहीं मानना
 यदि आर्यसमाज इसी प्रकार चल निकले तो शीघ्र ही मनुस्मृति के आधार पर प्रतिपादित नियोग  वर्ण व्यवस्था ओर संस्कार विधि के प्रपंचों से शीघ्र छुटकारा पा जावे
 मनुस्मृति के   वें अध्याय में कितना भारी षड्यन्त्र है उसका नमूना इस एक श्लोक में और पढ़ लीजिए
यो लोभात् अधमो जात्या जीवेत् उत्कृष्ट कर्मभिः
तें राजा निर्धनं कृत्वा क्षिप्रमेव विवासयेत्॥     ॥
अर्थात् जो शूद्र  अछूत या शिल्पी जीविका के लोभ से अच्छे कर्मों द्वारा अपने जीवन को बिताने लगे तो राजा इन सबका धन छीन ले और तुरन्त देश से निकाल देवें
 कैसा रौलेट एक्ट बनाया है
आर्य समाजी लोग तो कह देंगे कि यह प्रक्षिप्त है
 अब प्रक्षिप्त के मामले में भी दो बातें विचारणीय हैं
 पहिली तो यह कि आर्यसमाजियों की सुनता कौन है  शक्ति ही कितनी इनकी है  फिर इनका प्रभाव भी तो पोपपने से नष्ट हो चुका है
 हिन्दू लोग तो मनुस्मृति के एक श्लोक को भी प्रक्षिप्त नहीं मानते
 आज सारे देश में सारी मनुस्मृति के अविकल अनुवाद बिक रहे हैं
 कौन इनको बन्द करा सकता है सबही प्रामाणिक हैं
 कुल्लूक भट्टकृत अनुवाद को तो हमारी सरकार भी प्रमाण मानती है
 सरकारी कानूनों में आर्य समाजियों को कोई नहीं पूछता
 आज तक गुण कर्मानुसार विवाह करने वालों को कानूनन जायदाद में कोई हक़ नहीं  बच्चों को भी कोई हक़ नहीं  नियोग करने वालों को हिन्दू कानून के अनुसार सज़ा हो सकती है
 फिर आर्य समाजी लोग स्वयं भी मनुस्मृति की माया में फँसे ही हैं
 कहने को ये लोग जन्म से वर्ण व्यवस्था नहीं मानते  लेकिन रोटी बनाने वाले ब्राह्मण को महाराज  पण्डित और शर्मा जी ही पुकारते हैं
 न पुकारने की हिम्मत ही कहाँ है
 मनुस्मृति की मोहमयी माया ने तो मोह लिया है
 देखिए आर्य समाजियों के रजिस्टरों को  प्रायः सर्वत्र जन्म मूलक वर्ण व्यवस्था के आधार पर नामों से पूर्व पण्डित  ठाकुर  लाला और महाशय मिलेगा
 चाहे पण्डित लिखा जाने वाला कपड़े की दुकान करता हो या सट्टबाजी और चाहे गवर्नमेण्ट की गुलामी
 लेकिन हैं शुक्ल  शर्मा और वाजपेयी
 इसी प्रकार एक कालेज का त्यागी विद्वान् प्रोफ़ेसर पण्डित नहीं  कहलाएगा वही लाला  गुप्ता या सेठ  क्योंकि आर्य समाज कोरा सिद्धान्तवादी फ़िर्का है
 बेचारे शूद्र कुलोत्पन्न महाशयों की तो सर्वत्र शामत ही है
 चाहे शास्त्री हो जाएँ और चाहे एम
ए
  रहेंगे वही पद्भ्यां शूद्रो अजायत
 कहिए कैसा मजाक गुण कर्म की वर्ण व्यवस्था का इन लोग ने किया हुवा है
 करें भी क्या जब मनुस्मृति का माया जाल और पुरोहितों का पाखंड सर्वत्र प्रसारित है
 प्रचलित वैदिक सन्ध्या तक तो बेचारी इनके षड्यन्त्र से बचने नहीं पाई
 अच्छा पढ़िए
ओं वाक् वाक्
 ओं प्राणः प्राणः
 ओं चक्षुः चक्षुः
 ओं श्रोत्रं श्रोत्रम्
 ओं नाभिः
 ओं हृदयम्
 ओं कण्ठः
 ओं शिरः
 ओं बाहुभ्यां यशोबलम्
 ओं करतल कर पृष्ठे॥
कहिए
 कहीं आया पाँव का जिक्र
 न चाहिए पाँव को यश और न बल
 सब चाहिए शिर  हाथ  हृदय और नाभि को
 क्यों जी
 यह क्या हुआ
 वही मनृस्मृति के निर्माण करने वाले ब्राह्मणों का षड्यन्त्र
 शिर का नाम अलग गिनाया और साथ में पाँचों ज्ञानेन्द्रियों यथा आँख  नाक  आदि को भी याद कर लिया
 बेचारे शूद्रों के प्रतिनिधि पैर रह गए
 हमारी सम्मति में तो इस सिलसिले में यह एक वाक्य बढ़ाया जाना चाहिए  क्योंकि शूद्रों को उन्नत करने की भावना प्रतिदिन जगानी चाहिए
 ओं पद्भ्यां च तपो बलम् अर्थात् मेरे पैरों में तप का बल होवै
 तभी कल्याण है
 तभी सामाजिक संगठन समता के आधार पर सुदृढ़ हो सकता है
वेद में भी जब आया है कि तपसे शूद्रम् और पद्भ्यां शूद्रो अजायत तो इस वाक्य के बढ़ाने में ननु नच क्यों होना चाहिए परन्तु वैदिक संध्या के ठेकेदार हमारी बात कब मानने लगे हैं  क्योंकि स्वामी दयानन्द तो निभ्रान्त थे न
 हाँ
 कई लोग यह कह बैठते हैं कि मार्जन मन्त्रों में तपः पुनातु पादयोः तो आ गया है
 परन्तु ध्यान रहे वहाँ दूसरा ही सिलसिला है
 यश और बल के बँटवारे में पाँवों को भुला देना स्वाभाविक था  क्योंकि मनुस्मृति आदि तो शूद्रों को सब प्रकार से पद दलित करना चाहती ही थीं
 एवं पुनातु का अर्थ है पवित्र करे सो पैरों को पवित्र करने की तो विशेष आवश्यकता है ही  क्योंकि पाँव के प्रतिनिधि शूद्र सर्वत्र अपवित्र और अयोग्य माने गए हैं
 मनृस्मृति की दृष्टि में तो शूद्र से गन्दी कोई चीज ही नहीं है
 मनुस्मृति में शूद्रवत् बहिष्कार्यः अर्थात् शूद्र की तरह बाहर निकालने योग्य  बायकाट  करने योग्य ऐसा बहुतायत से आता है
 जब शूद्र को बायकाट के योग्य समझा गया है तब फिर उसको सब संस्कारों में से निकाल देने में क्या आश्चर्य है
 शूद्र के लिए मुण्डन नहीं  शूद्र के लिए जनेऊ नहीं  शूद्र के लिए अन्नप्राशन नहीं
 यहाँ तक कि शूद्र के लिए दण्ड धारण का भी विधान नहीं चाहे कुत्ता काट खावे और साँप डँस जावे
 हाँ
 एक संस्कार में मनुस्मृति ने शूद्रों को अवश्य सम्मिलित किया है ओर वह है नामकरण
 मनुस्मृति के षड्यन्त्रकारी द्विजों को भयङ्कर विभीषिका हुई कि कहीं शूद्र लोग अपने नाम हमारे जैसे सुन्दर और सुबोध न रख लेवैं
 शर्मा वर्मा अपने लिए और शूद्र को दास  गुलाम  बनाया
 मनुस्मृति में शूद्रों के नामों के लिए लिखा है कि शूद्रस्य तु जुगुप्सितम् और शूद्रस्य प्रेष्य संयुतम् अर्थात् शूद्र का नाम निन्दा से भरा हुआ  घिनौना और दास वाला रखे
 जैसे पलटूदास  जो अपने वायदों से पलट जावे  घसीटूदास  जो घसीटने के योग्य हो  और रणछोड़दास  जो दुम दबा कर भाग जावे 
 ठीक है  नाम रखने वाले ब्राह्मण जैसा चाहा कानून बनाया और जैसा चाहा नाम रख दिया
 इसीलिए आज हमारे देश में अछूतों के नाम साँवलदास  गुलामदास और मथुरादास हैं
 ब्राह्मण बने हैं मथुराप्रसाद शर्मा और शूद्र बने हैं मथुरा दास वर्मा
 कैसी सनातन जोड़ी मिली है
 बने बनाए जन्म भर के लिए गुलाम मिल गये
 आज कल अछूतों  कायस्थों और भंगिओं ने भी वर्मा लिखना शुरू किया है
 न जाने कौन से महाद्वीप की रक्षा करने में ये लोग लगे हैं
 बेचारा भारत तो गुलाम है
 इन द्विजों ने शूद्रों के नाम बिगाड़े तो आज स्वयं निन्दित नाम वाले हो गये और अपने देश का नाम भी डुबो बैठे
 कहाँ तो ये थे आर्य्यावर्त्त के आर्य्य और अब हो गए इण्डिया के हिन्दू
 देखिए ऊँट के गले में कैसी बकरी बँधी
 इधर इण्डिया हो गया और हिन्दू
 जैसा अब तक किया वैसा फल पा लिया
 अब आगे क्या होगा यह भगवान् जाने
 यदि इसी प्रकार मनुस्मृति की मनमानी चलता रही तो न रहेंगे हिन्दू और न रहेगा हिन्दुस्तान
 यहाँ तो अरब की मोहम्मद और ऑक्सफोर्ड के मैकन्जी साहब तशरीफ़ लाएँगे
और सुनिए आर्य्यसमाजी लोग मनुस्मृति में प्रक्षेप मानते हैं
 ठीक है इनसे पूछिए आप भागवत को क्यों नहीं मानते  आप गीता को क्यों नहीं मानते और आप रामायण को क्यों नहीं मानते तो झट कह देंगे कि सत्यार्थ प्रकाश में स्वामी दयानन्द ने लिखा है कि
असत्य मिश्रितं सत्यं दूरतःत्याज्यम्
 अर्थात् झूठ से से मिले सच को दूर से ही प्रणाम करना चाहिए
 और विषसम्पृक्तं अन्नं त्याज्यम् अर्थात् विष मिले हुए बढ़िया भोजन को भी फेंक देना चाहिए
 इसी कसौटी पर आप मनुस्मृति को कसिए
 बस यहाँ गाड़ी अटक जाएगी
 यहाँ ये लोग वेदानुकूल का झगड़ा खड़ा कर देंगे
 देखिए
 पहिले तो वेदों का ही पता किसी को नहीं  सम्पूर्ण वेदों के प्रामाणिक भाष्य भी अभी तक नहीं मिलते  फिर अर्थों का निर्णय नहीं हुवा और निर्णय करने वाले भी अभी कोई नहीं भये
 तब वेदों के अनुकूल या प्रतिकूल कह देना क्या कोई खेल है
फिर बहुत सी बातें मनुस्मृति की बिलकुल मन घड़न्त हैं
 जिन बातों का वेदों में नामोनिशान नहीं उनका फैसला कैसे होगा
 सुनिए वर्णसंकर का झगड़ा वेदों में नहीं हैं  आठ प्रकार के विवाह वेदों में नहीं हैं  अनुलोम प्रतिलोम का प्रपञ्च वेदों में नहीं और इसी प्रकार शर्मा वर्मा का गोरख धन्धा वेदों में कतई नहीं है
 सच्च पूछिए तो इन ऊपर की बातों के लिए ही तो मनुस्मृति बनी थी
 प्रचलित वर्ण व्यवस्था का जाल बिछाने के लिए ही मनुस्मृति अथ से इति तक घड़ी हुई है
 तभी तो पहिले अध्याय के प्रथम श्लोक में ही लिख दिया है
भगवन्
 सर्व वर्णानां यथावद् अनुपूर्वशः
अन्तर प्रभवाणां च धर्मान्ने वक्तु मर्हति॥
अर्थात् हे ऋषिवर
 सब वर्णों और अनुलोम प्रतिलोम विवाहों से उत्पन्न वर्ण संकरों के धर्मों को क्रमशः कहिए
 बस शुरू हुई वर्ण व्यवस्था
 सारी मनुस्मृति में ब्राह्मणों का आधिपत्य सिद्ध किया गया है
 सर्वत्र ब्राह्मण मुनाफ़े में हैं और शूद्र घाटे में
 शायद संसार की किसी भी कानूनी किताब में इतना अन्याय नहीं भरा है जितना मनुस्मृति में है
 सुनिए
शक्तेनापि हि शूद्रेण न कार्यों धन संचयः
शूद्रो हि धनमासाद्य ब्राह्मणानेव वाधते॥
अर्थात् शूद्र यदि धन कमा भी सके तो न कमाने पावे  क्योंकि शूद्र धन पाकर ब्राह्मणों को ही सतावेगा
 हाँ
 अपने समाचार पत्र निकाल लेगा  अपने पक्ष की किताबें लिख लेगा और धन के कारण समाज में प्रधान बन बैठेगा


 ठीक है
 मनुस्मृति ने तो धृति  क्षमा आदि दश लक्षणों से भी शूद्र को वंचित कर दिया है
 लिखा है द्विजैः दश लक्षणको धर्मः सेवितव्यः
 बेचारा शूद्र सच भी न बोले  ब्रह्मचर्य भी न पाले यों ही नष्ट हो जावे
 ठीक है भाई मनुस्मृति में लिखा था ही कि
उत्पत्तिरेव विप्रस्य मूर्त्ति र्धर्मस्य शाश्वती
सहि धर्मार्थ मुत्पन्नो ब्रह्मभूयाय कल्पते॥
अर्थात् ब्राह्मण पैदा होते ही  जन्म से है  गुण कर्म से नहीं  धर्म की मूर्ति होता है
 तभी तो नए नए तरीकों से जन्म के जादू को जमाया जा रहा है
 देखिए आर्य समाजियों के सुप्रसिद्ध सामवेद भाष्यकार और मनुस्मृति टीकाकार श्री तुलसीराम स्वामी के यहाँ प्रकाशित विष्णुस्मृति का हम आपको दिग्दर्शन कराते हैं
 यह पुस्तक हमने एक प्रसिद्ध आर्यसमाज के भवन के अन्दर एक आर्य पुस्तक विक्रेता से ख़रीदी थी
 इस स्मृति में जहाँ जहाँ इन कल्पित स्वामी जी को पसन्द नहीं था कुछ कुछ लिख भी दिया है
 जहाँ इनको खूब पसन्द आया है वह हम लिखते हैं ऋतौ ऋतौ तु संयोगाद् ब्राह्मणो जायते स्वयम्
 इसका अर्थ किया गया है कि ब्राह्मण प्रत्येक ऋतु पर स्वयं  पुत्र रूप से  उत्पन्न होता है
 यह है आर्य समाज के उन पोप पण्डितों की दशा जो मनुस्मृति में से प्रक्षेप निकालने चले थे और अभी पुत्र रूप से ही ब्राह्मण मानते हैं
 इनकी मनुस्मृति में प्रक्षेप लीला भी बड़ी विचित्र है
 सैकड़ों श्लोकों को इन्होंने खूब फिट किया है और शूद्रों की शामत ली है
 क्यों न हो जब आप स्वामी  मालिक  हैं
 यह स्वामी भी आप जन्म के हैं
 बिना संन्यास लिए ही स्वामी कहलाए
 इन्होंने मनुस्मृति को रक्षार्थ भागीरथ प्रयास किया है परन्तु मनुस्मृति का प्रक्षेप निकल नहीं सका
भाई
 प्याज का छिलका उतारते उतारते रहेगा ही क्या
 मनुस्मृति का तो आधार ही जन्म मूलक है
 शूद्रों को दलना और ब्राह्मणों को दिलाना ही जिस पोथी का परम और चरम उद्देश्य हो उसमें काट छाँट करना व्यर्थ है
 ब्राह्मण का सब से विशिष्ट लक्षण दान लेना है
 बाकी काम तो क्षत्रिय और वैश्य भी करते हैं
 तिस पर तारीफ़ यह कि हाथ पसार कर भी सब बड़े ब्राह्मण ही रहे
 तभी तो कहा है वर्णानां ब्राह्मणो गुरुः और मनुस्मृति ने शिल्पी नीच बता दिए तभी शिल्पी शूद्र हो गए और इसीलिए भारत से शिल्प उड़ गया
 देखिए
 कुछ नमूने मनुस्मृति के
ब्राह्मणों की आज्ञा न मानने से  शिल्प व्यवसाय करने से  शूद्र सन्तान से खेती तथा राजा की नौकरी से कुल पतित होते हैं
    ॥
लोहार  निषाद  तमाशबीन  सुनार  बाँस का काम करने वाले  शस्त्र बेचने वाले  कलाल  धोबी  रँगरेज  और कुह्मार पतित हैं
 द्विज इनके यहाँ भोजन न करे
बढ़ई का अन्न सन्तति का नाश करता है
 सुनार का आयु को
 वैद्य का अन्न पीप के समान और सूद लेने वाले का अन्न विष्ठा के समान है
         ॥
कहिए
 किस खूबी से यजुर्वेद अ
    में बताए सभी पेशों को मनुस्मृतिकार ने ख़त्म कर दिया
 जिस खेती के लिए ऋग्वेद की आज्ञा है कि अक्षैः मा दीव्य कृषिमित् कृषस्व अर्थात् हे मनुष्य
 जुआ मत खेल और खेती ही कर उसके लिए मनुस्मृति के शूद्र विध्वंसकारी
    वें अध्याय में लिखा है कि कोई कहते हैं कि खेती अच्छी है किन्तु वह वृत्ति साधुओं से निन्दित है
 इसीलिए इस कृषि प्रधान देश के कृषिकार भी शूद्र बनाए गए
 वैसे वैश्यों के लक्षण में वणिक्पथं कुसीदं च वैश्यस्य कृषिमेव च दिया है तो भी कृषि को नीच बता दिया
 फिर शूद्र का लक्षण तो बड़ा विचित्र है
 क्यों न विचित्र हो
 जिस लक्षण के लिए सारी मनुस्मृति का षड्यन्त्र ब्राह्मणों ने द्विजों के साथ मिलकर किया था उसी शूद्र के लिए लिखा है
एकं एव तू शूद्रस्य प्रभुः कर्म समादिशत्
एतेषामेव वर्णानां शुश्रूषा मनसूयपा॥
अर्थात् शूद्र के लिए  एकं एव  एक ही काम प्रभु की तरफ़ से सौगात की तरह मिला है कि इन सब वर्णों की सेवा करता रहे
 देखिए प्रभु ने तो वेद द्वारा तपसे शूद्रम् की आज्ञा दी अर्थात् शूद्र तपस्या के लिए है परन्तु स्वार्थी लोगों ने शूद्रों को पैर से पैदा करके अपने ही पैर दबवाए
 वेदों के अनुसार जो वर्ग व्यवस्था  कर्म विभाग  है उसमें ब्राह्मण आदि के क्या लक्षण हैं यह हम विस्तृत रूप से अपनी वैदिक वर्गव्यवस्था पुस्तक में लिखेंगे
 अभी इतना ही लिख कर समाप्त करते हैं कि अध्यापनमध्यननं आदि ब्राह्मणों के जो लक्षण हैं ये सब मनमाने हैं
 एक प्रोफ़ेसर वेतन के लिए ही पढ़ाता हुआ वैश्य है और एक साबुन का दुकानदार ब्राह्मण हो सकता है
 यह तो सत्व  रज  तम के उत्कर्ष और अपकर्ष के साथ सम्बन्ध रखता है
 आजकल मनुस्मृति के इन वेद विरोधी लक्षणों द्वारा घोर अनर्थ हो रहा है
 इसमें तो आमूलचूल परिवर्तन करना होगा
 बहुत से लोग इस व्यथा में पड़े हैं कि यदि वर्ण व्यवस्था उड़ गई तो ब्राह्मण क्षत्रिय  वैश्य और शूद्र का नाम भी न रहेगा और उनके प्रकाशक शर्मा वर्मा भी समूल नष्ट हो जाएँगे
 उनको हम बतला देना चाहते हैं कि जब समय आएगा तब स्वयं वेदोक्त वर्गव्यवस्था  कर्म विभाग  कायम हो जाएगी एवं गुण कर्म के प्रकाशक ज्ञानी  मानी  दानी और तापस यह चारों वेदोक्त शब्द स्वयं प्रचलित हो जाएँगे
 हमें तो अभी तक क्रान्ति का आवाहन करना पड़ेगा
 चारों तरफ़ क्रान्ति का बिगुल बजाना पड़ेगा  क्योंकि बिना उथल पुथल किए अछूतों और शूद्रों का कल्याण असम्भव है
 चिरकाल से ये लोग सताए जा रहे हैं
 फलतः धर्म  कर्म  राजनीति  आचार  एकता  विद्या  कलाकौशल सब नष्ट भ्रष्ट हो गया है
 अब सारे देश में आलस्य  कूट  स्वार्थपरता  जन्माभिमान  कायरता और अनुदारता का दौर दौरा हो गया है
 यह अत्याचार और अन्याय अब घोर क्रान्ति के बिना नहीं मिट सकता
 संसार कहाँ पहुँच गया लेकिन हमारे देश में अभी अछूतों को कुँवे पर न चढ़ने देने के लिए शास्त्रार्थ हो रहे हैं
 क्या ऐसे लकीरपंथी और कल्पित शास्त्रों की दुहाई देने वाले हिन्दू या आर्य कभी उन्नति कर सकते हैं
सुनिए यह वर्ण व्यवस्था नहीं है  यह तो मरण व्यवस्था है
 हिन्दू जाति में घुसा हुआ तपेदिक है
 मानसिक गुलामी की जंजीर
 इसलिए इस जंजीर के टुकड़े टुकड़े करके वर्ण व्यवस्था का भंडा फोड़ना होगा
 यह काम अब बूढ़ों से नहीं होगा
 वे तो किसी न किसी कल्पित धम के बाड़े में बन्द हो चुके हैं
 यह क्रान्ति का शंख तो देश के नौनिहाल नवयुवक ही फूँकेंगे
 नवयुवक ही देश को रसातल में जाने से बचावेंगे
 नवयुवक ही देश को मुल्ला पण्डितों के पाखण्ड से छुड़ावेंगे
 सर्वत्र क्रान्ति हो
 क्रान्ति की विजय हो

 और क्रान्ति अमर हो


 इसीलिए हम कहा करते हैं
उठो नौजवानो
 बदल दो जमाना
करो बन्द जुलमों को तुम आजमाना॥
जमीं को बदल दो जमा को बदल दो
बदल दो सभी ढोंग अब ये पुराना॥
मकीं को बदल दो मकां को बदल दो
बदल दो छुआछूत का कुल बहाना॥
दुआएँ बदल दो सदायें बदल दो
बदल दो जनम जातियों का बताना॥
नवयुवको
हमारी आशा को पूर्ण करो
 मनुस्मृति आदि शास्त्रों की दुहाई देने वालों के जाल में मत फँसो
 इन शास्त्रों ने तो वेदों का महत्त्व कम कर दिया है
 इसलिए पूरे जोश के साथ क्रान्ति का बिगुल बजा दो और सामाजिक बहिष्कार का स्वागत करते हुए इस वर्ण व्यवस्था को एकदम मिटा दो
 देखिए
किस काम की नदी वो जिसमें नहीं रवानी
जब जोश ही नहीं तो किस काम की जवानी॥
इसलिए
कोई समर न रह जाए जहाँ में
मिला दो इस जमी को आस्माँ में॥
महात्मा गाँधी ने भी लिखा है कि
ओम
 क्रान्तिः
 क्रान्तिः
 क्रान्तिः॥
अहा
 कैसी वह सत्य सुन्दर घड़ी थी
कि जब वेद विद्या की इज्जत बड़ी थी॥
लड़ी प्रेम की सबके दिल में पड़ी थी
तभी सम्पदा हाथ जोड़े खड़ी थी॥
मनुष्यों में था मेल आपस में भारी
दुखी सब के दुख से सुखों से सुखारी॥
वह रहते थे सबके सभी नर औ नारी
न थी ऊँच औ नीच की रस्म जारी॥
मगर जब हुआ ह्रास विद्या का प्यारे
तो प्रसरित हुए पंथ याँ न्यारे न्यारे॥
उदय हो गया चार वर्णों का भाई
विषमता ने आ धाक अपनी जमाई॥
बने ब्राह्मण वैश्य  क्षत्रिय  नाई
गई फूट की खुद परस्पर में खाई॥
बताने लगा एक को एक नीचा
परस्पर के व्यवहार से हाथ खींचा॥
गई छूट आपस की सब रोटी बेटी
समझने लगे ऐसा करने में हेटी॥
अलग दायरा सबने अपना बनाया
बने संकुचित प्रेम सारा भुलाया॥
जलन सबे पैदा हुई छातियों में
गए बँट हजारों ही उपजातियों में॥
कोई कानकुब्ज औ कोई है तिवारी
कोई शुक्ल चौबे दुबे नाम धारी॥
कोई वाजपेयी कोई वेद पाठी
कहीं गौड़ औ दाहिमा लेकें लाठी॥
कहे हम बड़े हैं सभी हमसे छोटे
फिर यूँ काश्मीरी कहे सब ये खोटे॥
कहे शाक द्वीपी कहे सरयू पारी
जो मुझको कहे नीच आवे अगाड़ी॥
इसी भाँति हैं क्षत्रियों में भी जाते
रहा फेंक है एक पै एक लातें॥
न पूछिये बनियों की जो दुर्दशा है
चढ़ा क़ौम अपनी का सबको नशा है॥
कोई अग्रवाल औ  कोई ओसवाल है
कोई पोरवाल औ कोई जैसवाल है॥
कोई है तिसैनी कोई है चौसेनी
कोई देखो दस्सा कोई है पचैनी॥
कोई देखो पदमावती कोई जैनी
कोई कहता विश्नोई कोई सुखैनी॥
इसी भाँति का शूद्रों में भी क़िस्सा
पड़ा इनमें भी ऊँची नीची का हिस्सा॥
अगर एक हो उसको तो रोया जावे
कहाँ तक विषम मैल को धोया जावे॥
कोई एक का एक छूआ न खाता
नहीं एक को एक देखे सुहाता॥
हरेक अपनी अपनी ही ढपली बजाता
हरेक अपना अपना अलग राग गाता॥
न होते शुरू में अगर वर्ण जारी
तो शायद न होती कभी ऐसी ख़्वारी॥
बना करता है बीज से वृक्ष जग में
यह है बात सच्ची रुकावट न मग में॥
अगर चार वर्णों को हम बीज मानें
तो यह जातियाँ वृक्ष उसका बखानें॥
यह है बात निश्चित अगर यह न होते
तो आजादी का आज रोना न रोते॥
नहीं फूट का बीज आपस में बोते
नहीं हाथ से माल औ राज खोते॥
अगर रहते मिलकर न होती लड़ाई
तो क्यों आके करते विदेशी चढ़ाई॥
हुई हानि इतनी कहाँ तक सुनावें
हुए जुल्म इतने कहाँ तक गिनाएँ॥
मगर फिर भी दो चार दे दूँ मिसालें
कृपा करके अन्दाजा उनसे लगा लें॥
यही वर्ण चारों लड़ाई के घर हैं
इन्हीं से कटे आर्य जाती के पर हैं॥
यह यूँ तो सभी जातियों को क़हर हैं
मगर ख़ास कर शूद्रों को जहर हैं॥
रखी ब्राह्मणों पै महर की नजर है
करें आड़ इसकी में अपनी गुजर है॥
परशुराम की बात सब जानते हैं
जो क्षत्रियों के नाश की ठानते हैं॥
किया एक क्षत्रिय ने अपराध भारी
तो गुस्सा सभी क्षत्रियों पर उतारी॥
परशुराम थे ब्राह्मण यानी ऊँचे
इसी से किए नष्ट क्षत्री समूचे॥
इसी ही तरह राम की लो कहानी
जो थे वीर क्षत्री सदाचारी ज्ञानी॥
अयोध्या थी जिनकी सुभग राजधानी
पिये शेर बकरी जहाँ घाट पानी॥
उन्हीं राम ने शूद्र शम्बूक को मारा
कि बेदर्दी से शीश उसका उतारा॥
था अपराध इतना ही वह था तपस्वी
अहिंसक सदाचारी ज्ञानी मनस्वी॥
मगर शूद्र था बस यही इक जलन थी
थी क़ीमत नहीं इसलिए उसके तन की॥
कहा शूद्र को ना तपस्या का हक़ है
इसी से लिया काट सर बेधड़क है॥
कहो राम ने न्याय कैसा किया था
भगत शूद्र से कैसा बदला लिया था॥
इसी भाँति की कर्ण की लो कहानी
जो अत्यन्त बलवान था स्वाभिमानी॥
मगर सूत का पुत्र था वर्ण हीना
इसी से नहीं द्रोपदी ब्याह कीना॥
कहा इसको हर्गिज नहीं मैं बरूँगी
कभी सूत सुत से न शादी करूँगी॥
किया कैसा अपमान ज्ञानी करण का
था उसके लिए प्रश्न जीवन मरण का॥
कहाँ तक मैं इतिहास इसका सुनाऊँ
बहुत सा समय चाहिए सबको गाऊँ॥
हमें तो यहाँ बस दिखाना यही है
कि वर्णों का कोई ठिकाना नहीं है॥
यह है हिन्दू जाती के दुख की निशानी
बढ़े इससे ज़्यादा कुटिल औ  गुमानी॥
हरेक ने अलग ही अलग तानी
दिया योग्यता कर्म पर फेर पानी॥
सुना है कि था वर्ण पहले करम पर
न था जन्म से कोई था शुभ मरम पर॥
हर इक दृढ़ व्रती था बशर निज धरम पर
न था काले या गोरे के कुछ चरम पर॥
पता है नहीं कौन था ऐसा टायम
जो थे वर्ण गुण कर्म के बल पर कायम॥
अगर थे भी तो भी हुई क्या भलाई
या नाहक में यूँ ही व्यवस्था चलाई॥
सिवा इसके हर इक बना बेवफ़ा है
कहो न्याय से औ हुआ क्या नफ़ा है॥
चहे जन्म से मानो चाहे करम से
नहीं कुछ भलाई अगर पूछो हमसे॥
है जब से गया जन्म से वर्ण माना
न तब से रहा कुछ दुखों का ठिकाना॥
है अफ़सोस दो शब्द जिनको न आते
वे भी इण्डिया में हैं पण्डित कहाते॥
करें रात दिन में काम बाबर्ची वाला
उन्हें भी तो ब्राह्मण कहा जाता आला॥
इसी ही तरह के हैं ठाकुर औ लाला
गया है अक़ल का निकल के दिवाला॥
चहे शूद्र कितना ही विद्वान् होवे
रहे नीच अपनी यूँ ही आयु खोवे॥
कहो क्यों न फिर दुर्दशा ऐसी होवे
भारत माँ पराधीन हो क्यों न रोवे॥
है अफ़सोस खाईं हजारों ही ठोकर
मगर फिर भी जागे नहीं हाय
 सोकर
रहे रास्ते में वही काँटे बोकर
कि जिससे हुआ क़ौम का हाल अबतर॥
यह निश्चित है गर वर्ण क़ायम रहेंगे
हमेशा सहे दुख औ आगे सहेंगे॥
मैं कहता हूँ सबसे इसे नोट करलो
यह है सत्य बिल्कुल हृदय बीच रखलो॥
जो चाहो भला सबको इन्सान जानो
किसी को नहीं ब्राह्मण शूद्र मानो॥
सभी को तुम सन्तान प्रभु की बखानो
हैं सब भाई भाई यही दिल में ठानो॥
बनो सबके सेवक यही फ़र्ज आला
करो स्वार्थ का मुँह सभी मिल के काला॥
नहीं सेवा कुछ शूद्र का ही करम है
मनुषमात्र का करना सेवा धरम है॥
नहीं शूद्र कोई करत जिसका सेवा
इसे जो करेगा वह पाएगा मेवा॥
अगर शूद्र का है करम सेवा करना
तो इस दृष्टि से हैं सभी शूद्र वरना
बताओ कि सेवा से है कौन ख़ाली
या यूँ ही टिकट दे रखा सबको जाली॥
कोई करता बल से कोई करता धन से
कोई ज्ञान से कोई करता बदन से॥
है सबका तरीक़ा अलग सबकी ताक़त
जुदा है सभी की नजर और लियाक़त॥
न समझो मैं हूँ ऊँचा औ यह है नीचा
उजड़ जाएगा इससे सारा बग़ीचा॥
गई इससे लुट सारी रत्नों की थैली
इसी से ही जग में छुआछूत फैली॥
इसी से रही आज रुपया की धेली
गए अन्य कौमों के बन चेला चेली॥
इसी से नहीं संगठन है तुम्हारा
सदा फूट की बहती रहती है धारा॥
जो हो चोर ज्वारी या हिंसक शराबी
चुग़लखोर व्यभिचारी हो या कबाबी॥
वही नीच है ऐसा सिद्धान्त धारो
जहाँ तक हो उसकी ख़राबी सुधारो॥
यह सब त्रुटियाँ हैं दुखों की निशानी
समाज और बल को सदा इससे हानी॥
पहुँचती है इसमें नहीं कोई शक है
इन्हें दूर करना सदा सबका हक़ है॥
मगर वर्ण से ऊँचा नीचा न मानो
भले औ बुरे कर्म से वैसा जानो॥
मगर यह हमेशा रखो ध्यान में तुम
कि भूलो न ईश्वर को अभिमान में तुम॥
नहीं कोई भी ग़लतियों से बरी है
कि यह भूल हिस्से में सबके पड़ी है॥
अगर भूल या ग़लतियाँ हो किसी से
तो दो दूर करने का मौक़ा खुशी से॥
न माने तो उसको उचित दंड दीजे
व्यवस्था व्यवस्थित इसी भाँति कीजे॥
विला हीलो हुज्जत इसे मान लीजे
यह नुस्ख़ा है गोपाल का छान पीजे॥
विषम रोग कट जाएँगे सब तुम्हारे
सभी गीत फिर गाएँगे यह तुम्हारे॥
कि विद्याओं का देश भारत गुरु है
हुआ ज्ञान का बस यहीं से शुरू है॥
इस पुस्तक के प्रथम संस्करण में यह विज्ञापन प्रकाशित हुआ था
श्री दयानन्द भारती विद्यालय
अजीतगंज कानपुर की पाँच विशेषताएँ
इस विद्यालय में निःशुल्क शिक्षा दी जाती है
 यद्यपि भोजन व्यय के लिए पाँच रुपया मासिक लेने का नियम हैं तो भी निर्धन विद्यार्थियों को भोजन आदि भी विद्यालय की ओर से दिया जाता है
सब विद्यार्थियों के साथ समान बर्ताव किया जाता है
 प्रचलित वर्ण व्यवस्था  जातपाँत  के आधार पर कोई ऊँच नीच का भेद भाव नहीं रखा जाता है
विद्याध्ययन के अतिरिक्त कुछ शिल्प की शिक्षा भी दी जाती है ताकि विद्यार्थी गण स्वावलम्बी बन सकें
विद्यालय का पाठ्यक्रम इस प्रकार का रखा गया है कि पाँच वर्ष में विद्यार्थी धर्म विशारद परीक्षा के साथ संस्कृत में प्रथमा और केवल अंग्रेजी में मैट्रिक पास कर ले  क्योंकि इस विद्यालय का मुख्य उद्देश्य धार्मिक  सदाचारी और स्वावलम्बी उपदेशक व प्रचारक उत्पन्न करना है
 इसीलिए मैट्रिक या प्रथमा में वे ही छात्र सम्मिलित हो सकते हैं जो पहिले धर्म विशारद का प्रमाण पत्र प्राप्त कर लें
चौथी कक्षा उत्तीर्ण अविवाहित विद्यार्थी जिनकी आयु    से    वर्ष तक हो  प्रविष्ट किए जाते हैं परन्तु मिडिल या प्रथमा पास विद्यार्थियों को तरजीह दी जाती है
विशेष जानने के लिए जवाबी पत्र व्यवहार करना चाहिए
डॉ
 फकीरेराम  संस्थापक
श्री दयानन्द भारती विद्यालय  मेस्टन रोड  कानपुर
