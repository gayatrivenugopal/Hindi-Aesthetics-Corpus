
गोआ की मेरी यात्रा  मेरी अपनी खोई आत्मा की खोज की एक शुरुआत थी
 मैं जान गया था कि दूसरे मनुष्यों के साथ के बिना मनुष्य नहीं हुआ जा सकता था
 मैं बहुत अकेला भटक लिया  मैं सही सलामत पुरानी दुनिया में वापस आना चाहता था
 मैं अपने पुराने इश्क की तरफ लौट रहा था  फिल्म और पद्मा
 मुझे शून्य से शुरू करना था  बिना किसी हेल्युसिनेशन  मतिभ्रम  का शिकार हुए
 गोआ ने मेरा जीवन ही बचा लिया
 वहाँ रह कर मुझे खुद से लम्बी जिरह करने का अवसर मिल गया
गोआ फिल्म फेस्टिवल  के शुरू होने में कुछ दिन बाकी थे  मैं ज्यूरी में था
 मैं मुम्बई से उकता कर  कुछ दिन पहले ही चला गया था और एक दिन पणजी के एक सुनसान चर्च की सीढ़ियों पर  बियर के सुरूर में बैठा था कि मेरा मोबाइल घनघनाया
सुना फिर फिल्म आजमाना चाहते हो
किसने कहा
पुराने साझे यारों ने


 लिख ली
नहीं
सोच ली
न  ह
फिर क्या
है  बस एक थॉट  एक लड़की को लेकर
एक थॉट पर पैसा लगा दें तो तुम्हारी तरह घर बेचना पड़ेगा  छवि बता रही थी कि
चुप रहो  उसका नाम भी मत लो  क्या उसने तुम्हें यह नहीं बताया कि उसे एलीमनी भी चाहिए थी  घर भी
 पैसा था नहीं तो घर बेच कर चार साल उसके साथ सोने की कीमत चुका दी  बेटी पालने की हर महीने चुका रहा हूँ  कीमत
कैसा बोलने लगे हो
 जाने दो
 तुम दोस्त हो मेरे
 कद्र है मेरे को तुम्हारी


 तुम चाहो तो स्क्रिप्ट लिख कर मुझे दे दो  इसे कोई और बना लेगा
बेकार है यह बात  बनाऊँगा इसे मैं ही  या नहीं बनाऊँगा
 या तो यह मेरा मास्टरपीस होगी या ऐसी फ्लॉप कि फिर तुम मुझे उस दुनिया में देखोगे ही नहीं
 छोड़ दूँगा फिल्म बनाना
ठीक है मेरे गुरुदत  मगर कब तक
 हम इस जनवरी में एक पिच्चर फ्लोर पे उतारना चाहते हैं
लड़की ढ़ूँढ़ रहा हूँ  बस मिलते ही शूटिंग होगी
अभी कहाँ हो
बाद में बताऊँगा
देखो चेतन  तुम होगे महान स्क्रीनप्ले राइटर  या पिट चुके फिल्म मेकर  तुम दोस्त हो पहले
 तुम्हारे टूटते मस्तूल को किसी शहतीर की नहीं  बेन्द्रे की ज़रूरत है  यह बात याद रखो और लौट कर मुम्बई आओ  लड़कियाँ यहाँ भी बहुत हैं
सीढ़ियों से उतर कर मैं एक सस्ते रेस्तराँ में जा बैठा और खिड़की से बाहर ताकता रहा  भीतर की सीली  नमकीन और बासी हवा में साँस लेते हुए मुझे नहीं पता था कि मैं क्या नई शुरुआत करना चाहता था
 बेन्द्रे अगर फोन करके ऑफर करता है तो बड़ी बात है  वह अनुभवी है  कान नहीं  आँख से सुनता है  वह अगर फाइनेंस करेगा तो औरों के लिए
 चाहे दस शर्त रखेगा  मुझे बिलकुल आजाद छोड़ता है
चेतन  ये नहीं है कि तुम स्पेशल हो  तुम जब फिल्म बनाते हो  मेरे अन्दर का कलाकार सेटिसफाई होता है  क्या है कि मैं तो बना नहीं सकता न  इस तरह का पिच्चर
 तुम फिल्म के जरिए सूफी पोएट्री बनाते हो
 एण्ड आय लव सूफी पोएट्री
 तुम सही कहते हो फ्रेण्ड कि फिल्म की दुनिया में जिन्दगी की असल बात नहीं कहते  बल्कि मन की बात को आधे सच आधे झूठ में लपेट कर कलात्मक तमाशे की तरह कहते हैं
 सही है  मन की बात पूरी की पूरी सच कह दें तो सारा तमाशा खत्म
 खूबसूरती खत्म
  एडविन पोर्टर  की ईजाद ये  मूवी  खत्म हो जाए
कुछ अलौकिक पलों को दुबारा निराकार तौर पर जीने की आत्मछलना का ही दूसरा नाम है  स्मृति 
 एक स्मृति जिसमें वह थी और मैं था  अब मैं उस पर फ्रेम लगाने की कोशिश में हूँ
 एक सुनहरा फ्रेम
 समय को पलटना चाहता हूँ  मूवी कैमरे की गुस्ताख आँख से
 फरवरी के शुरू की हवा अब तक मेरी यादों में बह रही है
 जब मैदानों की घास धूप में नहा रही थी
 वृक्षों की परछाइयाँ करीब सरक रही थीं
 हम मानो अपने ही सपनों में मँडरा रहे थे
 मैं कोई दूरी   दर्द या उपेक्षा नहीं महसूस करता  बस स्मृतियों में फ्रेम लगाने की कोशिश में हूँ
 प्रकाश  लेन्स और कैमरे के एक बटन की हरकत से चुरा लिए गए पलों की तरह
तुम सीधे सीधे फोटो नहीं खिंचवा सकती
 कभी गुलाबी फूल वाली कनेर के पेड़ की डाल पकड़ लोगी  कभी अमलतास की फूल लदी डण्डी लेकर खड़ी हो जाओगी
 कभी बबूल के फूल कान में पहन लोगी कभी


 तुम हमेशा फोटो खिंचाने में शालभंजिका क्यों बन जाती हो
मेरे सामने कागज का एक टुकड़ा था
 एक पुरानी काली सफेद फोटो को सादे कागज पर उतारा  मगर कुछ धुँधला प्रिंटआउट जिसके पीछे घसीटी हुई चार पाँच लाइनें थीं
आखिरी दिन  रात के आठ बजे घना कोहरा  घंटाघर के बगल से निकली एक लड़की  गली के मुहाने पर पुरानी नीली कार में इंतजार करता एक दुबला सा लड़का  लम्बी ड्राइव


 शहर के बाहरी हिस्से में


 एक भग्न  निर्जन मंदिर  शिरीष के मीलों फैले जंगल  शिरीष के पीले फूलों के खिलने के मौसम में पगला देने वाले नीले चाँद का निकलना
 रेलवे क्रॉसिंग और लड़की का शिरीष की एक फूलों भरी डाल तोड़ लेना    शालभंजिका
मैं इसी टुकड़े पर उम्मीदें टिकाए बैठा था
     पन्नों की  पूरी   घंटे    मिनट की पिक्चर के लिए यह स्क्रिप्ट कुछ छोटी नहीं
 कुछ
तुम होगे बहुत बड़े स्क्रीनप्ले राइटर
   मैंने दोहराया  मैं मुस्कुराया
 कागज पलटा  काला सफेद अण्डाकार चेहरा  लम्बी  गहरी आँखें
 बहुत छोटे घुँघराले बाल बस  ठोड़ी छूते हुए
यहाँ है मेरी पूरी पाँच सौ पन्नों की स्क्रिप्ट
  मैं सीटी में गुनगुनाने लगा   हर फिक्र को धुएँ में उड़ाता चला गया
दरअसल  अब मैं ढूँढ़ रहा था एक चेहरा
 मेरे पुराने फक्कड़ दिनों के खाली वॉलेट में बरसों लगी एक तस्वीर से मिलती जुलता चेहरा
 जिसकी आँखों में यंत्रणा देता आमंत्रण हो   वार एण्ड पीस  की नताशा सा
 माने की पेंटिंग  लंचन ऑन द ग्रास  की सी स्त्री हो  अपनी सम्पूर्ण नग्नता में भी अति सहज  अपनी नग्न सुन्दरता से अनभिज्ञ  अमृता शेरगिल की सेल्फ पोर्ट्रेट  सी
 बोदलेयर की मालाबार लेडी  जिसकी बगलों में बारिश में भीगे शिरीष की गन्ध हो
 आँखों में कभी न मिटने वाली उदासी हो
व्हाट चार्म कैन सूद हर मैलेंन्कली
व्हाट आर्ट कैन वाश हर गिल्ट
गोल्डस्मिथ की इन पंक्तियों पर जो यूँ की यूँ उतर आए वह औरत कहाँ ढ़ूँढ़ूँ
 अब तक मैं कुछ कुछ वैसी ही दिखती केवल तीन लड़कियों से मिला हूँ
 मुम्बई में  हैदराबाद में


 मैंने अपनी बिन लिखी स्क्रिप्ट के किरदार के लिए हर उस लड़की से मुलाकात की है जो जरा सी भी उसके जैसी थी
 चाहे वह सुपरमार्केट में कैश काउंटर पर बैठी लड़की हो  या कॉफी हाउस की वेट्रेस जो हू ब हू वही लगती थी मगर


 वह हँसती हुई बहुत बुरी थी और आवाज उसकी बैठी हुई थी
 एक तैराकी की चैम्पियन के पीछे तो मैं तीन दिन पड़ा रहा  बल्कि स्विमिंग पूल के लॉकर रूम के बाहर इंतजार तक किया
 जबकि उसका जबड़ा ही केवल उस किरदार से मिलता था
 एक स्कूल टीचर भी थी  मगर बात जमी नहीं
भूत  वर्तमान और भविष्य तीनों की एक ही सड़क होती है  बीच के तीन जोड़ हम देख नहीं पाते  हम अपने भविष्य को आसमान की तरफ जाती सीढ़ियों जैसा समझते हैं  पर वह तो यहीं पसरा होता है  लगभग तय सा  हमारी ही प्रतीक्षा में  यह इसीलिए बता रहा हूँ कि  गोआ फिल्म फेस्टिवल  के ठीक आखिरी दिन मुझे ग्रेशल मिली
  कला अकादमी  की सीढ़ियाँ हम जल्दी जल्दी साथ साथ उतरे  मैं चौंका  मुझे उदयपुर का जगदीश मंदिर याद आ गया  बचपन में मैं और पद्मा ऐसे ही साथ उतरते थे
 वह तो बहुत जल्दी में थी  कि मानो कहीं आग लगी हो
 मुझसे भी कहीं जल्दबाजी में
 जबकि एक घण्टे में मेरी फ्लाइट थी  डबलिम एयरपोर्ट से
 मेरी टैक्सी प्रतीक्षा में थी नीचे  मगर वह मुझे पीछे छोड़ तेजी से उतर कर पोस्टर पेंट कर रहे एक लड़के के पास जा खड़ी हुई और कमर पर हाथ रख कर गौर से देखने लगी पोस्टर को
 जो शायद अगले दिन होने वाले प्ले के स्टेज के लिए तैयार हो रहा था
 मेरी नजर उसकी पीठ पर जम गई थी  लम्बा धड़  लम्बी गरदन और कनपटी से नीचे ठोड़ी तक छोटे घुँघराले बाल  मैं ठिठक गया  उसने हाथ कमर के पीछे बाँध रखे थे  एक हाथ में जेकेरेण्डा के जामुनी फूलों की डाली भी थी
 उफ्फ
  शालभंजिका
मैं उसके सामने मुड़ने की प्रतीक्षा में ठिठक गया
 मैं बाकी की तीन सीढ़ियाँ उतर गया  मेरे ठिठक कर रुक जाने को उसकी स्त्रियोचित छठी इन्द्रिय ने महसूस किया  वह मुड़ी और स्थिर भाव से मुझे देखा  उसकी आँखें आक्रमण करती प्रतीत हुईं कि बाकी का चेहरा देख ही नहीं सका
 समूची देह वही थी
 वही कदो बुत  वही यौवन की उच्छृंखलता में कटे देह के कगार  फिसलनें और उठान  ढलाव
 मेरा घड़ी में वक्त देखने का मन नहीं हुआ  वक्त देखा तो बस वक्त ही देखता रह जाऊँगा
 मैंने जाना स्थगित कर दिया  अनियत काल के लिए
 यूँ भी फिल्म फेस्टिवल में देखी फिल्मों   कला अकादमी  की खूबसूरत इमारत  कलाकारों का जमघट  एम्फीथियेटर  आर्ट गैलेरी  लाइब्रेरी  सेमिनार हॉल  रिकॉर्डिंग रूम
 माण्डोवी नदी के किनारे हरा भरा अहाता
 इन सब ने मेरे बरबाद मन को सँवारा था
दूसरी बार मैं उसके नाटक को देखने जब गया  तब वह चे गुएरा के पोस्टर के नीचे खड़ी सिगरेट पी रही थी  उसकी कलाई पर चौड़े पट्टे वाली घड़ी थी जिसे वह बार बार देख रही थी
 मेरे पीछे आती निग़ार ने मुझे हैरानी से पूछा था   जानते हो उसे
नहीं  जानना चाहता हूँ
 तुम जानती हो
परिचय जैसा तो नहीं पर हाँ जानती हूँ
 नई थिएटर आर्टिस्ट है  जय के ग्रुप की
उस दिन किसी कोंकणी नाटक का शो था  जिसमें वह भूमिका निभा रही थी
 मैं देखना चाहता था मगर हाउसफुल
 कोंकणी लोग दिल से कलाकार होते हैं यह पता था  नाटक देखना  थियेटर जाना गोआ के लोगों के कल्चर में है  यह नई खबर थी
 अब देखना था तो बस खड़े होकर  कुछ देर खड़े होकर देखा  पूरा प्ले तो नहीं देख सका  मगर अनजान जबान के नाटक   संवादों के बावजूद यह जान लिया कि वह अभिनय कर सकती है
तीसरी बार जय मुझे उससे मिलवाने ओल्ड गोआ ले गया  ओल्ड गोआ यानी बहुत से पुराने खण्डहर   खण्डहर गिरजे
 गम्भीर सुरों में मन को छूने वाली प्रार्थनाएँ  शांत फुसफुसा कर बतियाते लोग
 पुर्तगाली इमारतें  दीवारों पर पुर्तगाली गवर्नरों के तैलचित्र
शाम ढल रही थी  धूप अपनी फ्रॉक के फ्रिल्स समेट रही थी  एक खण्डहर चर्च के पीछे सटे सटे घरों का मोहल्ला था  आगे अहाता
वो रहा उसका घर और वह देखो
 वही है न
  वहाँ वह छोटा सा ब्लाउज मिनी स्कर्ट पहने अपनी गूज़  बतख  के पीछे दौड़ रही थी  मैं मुस्कुरा दिया
 उसे देख कर मुझे  बाथ शीबा  याद आ गई
 जो नहाते नहाते ही नग्न सुनहले पंख वाली बतख के पीछे भागी थी
  मर्लिन  मम्मी तुमको इस ईस्टर को पका ही देंगी  अगर तुम न सुधरीं तो
 लड़ाका कहीं की  जलकुकड़ी
  बतख उसकी बाँहों में फड़फड़ा रही थी और चोंच से आक्रमण कर रही थी
 मैं एकदम उसके पीछे खड़ा था  मेरे साथ जय


 वह चौंक गई
एक साधारण मध्यमवर्गीय घर था  जिसके अगले हिस्से को एक रेस्तराँ बना दिया गया था
फिल्म विल्म नहीं


 हमें तो बेटे के पास आस्ट्रेलिया जाना है
ग्रेशल ने हमें जाते हुए एक चिट पर अपना फोन नम्बर देकर कान पर उँगलियों को कान से सटा कर फोन करने का इशारा किया तब उसकी आँखें कंचों की तरह चमक रहीं थीं
एक दिन मैंने उसे फोन करके पणजी बुलाया  नीली दीवारों और सफेद खिड़कियों वाले रेस्तराँ में जिसकी दीवारें भीतर से पीली थीं
 सिगरेट के धुएँ  प्रॉन बॉलचॉओ और फेनी की मिली जुली महक से भरा था रेस्तराँ
ग्रेशल  हमारा असली चरित्र वही होता है जब हमें कोई नहीं देख रहा होता है
 तुम्हें पता भी नहीं था कि कैमरे की आँख से मैंने तीन बार तुममें उस लड़की को देखा है  जिस पर मैं फिल्म बनाने जा रहा हूँ
मैंने उसे बताया पहली बार  पद्मा  के बारे में  संक्षेप में
ऐसी लड़कियाँ होती हैं क्या
यही बात फोन पर बेन्द्रे ने कही थी   कहीं होती हैं ऐसी लड़कियाँ क्या
 होती हों तो ढूँढ़ ला ऐसा चेहरा
 बनाते हैं फिल्म
स्क्रिप्ट कहाँ है
चेहरा मिल जाए बस


 बल्कि मिल गया
आर यू श्योर
बहुत खाली दिन थे वो  मैं पोस्टग्रेजुएशन कर चुकी थी और एक सात साल लम्बे प्रेम से टूट कर उबरी थी
 मैं बहुत अकेली थी  मेरे पास बढ़ती उम्र थी  विरासत में मिला नारियल और काजू के पेड़ों से ढँका छोटा सा कॉटेज था  जिसे मम्मी और मैंने मिल कर एक छोटे रेस्तराँ की शक्ल दे दी थी
 ओल्ड गोआ से पंजिम लौटते हुए  उस छोटे से रेस्तराँ से इतने पर्यटक तो आ ही जाते थे कि हमारी जिन्दगी ठीक ठाक चल जाए
 मम्मी का स्वार्थ था कि मोह  उन्होंने कभी मेरी शादी की बात नहीं चलाई
 कभी मेरे पापा की बहन आन्ट स्टैला किसी लड़के का जिक़्र करती तो वह ठण्डे चेहरे के साथ सुनती और कोई उत्तर नहीं देती
 आन्ट स्टैला जाते हुए फुसफुसाती    ग्रेशल  तुम्हारी मम्मी का तुमको नन बनाने का इरादा तो नहीं
मम्मी पीछे पीछे आकर पूछती    क्या कहती थी तेरी यह आन्ट स्टैला
फिर बड़बड़ाती हुई लौट जाती    हमें कोई जल्दी नहीं है
 फिलीप ने कहा है  वह हम दोनों को आस्ट्रेलिया बुला लेगा
 उसने एक लड़का फिक्स किया है तुम्हारे वास्ते
लगता है  मम्मी  समय की रफ्तार गिनना भूल गई हैं  फिलिप को चार साल हो गए थे  आस्ट्रेलिया गए हुए
 पहले चिट्ठियों में और अब फोन पर  वह अपनी मम्मी से यही कहता आ रहा था
 चार साल हुए मैंने भी अपने बाईसवें जन्मदिन के बाद अपनी उम्र का हिसाब रखना बन्द कर दिया था
जब से पापा गुजरे  मम्मी ने अपने आपको रेस्तराँ के गोअन मेन्यू और अपने कस्टमर्स के लिए ढाल लिया था
 काम मम्मी की दिनचर्या में रोजरी के मनकों की तरह एकसार गुँथे रहते थे
 उनके हर काम में सलीका और तरतीबी होती थी
 रेस्तराँ की मेजें हों कि बार के कपबोर्ड में लगी क्रॉकरी का रंग  रूप  आकार और आकृति का क्रम नहीं टूटता
 तरतीबवार जमे होते जैली  मुरब्बों  अचारों  चटनियों  सीजनिंग और टॉपिंग्स के जार
 वहाँ लाल के बाद नारंगी आता और फिर पीला फिर हल्का पीला और अंत में सफेद चोकोर के बाद तिकोने और फिर गोल होते किनारों के बर्तन   हर चीज में तरतीब
 रेस्तराँ की सज्जा यूँ सादा थी मगर रंग  रूप  आकार और आकृति की यह तरतीबी उस सज्जा को अनूठा बना देती
 काम  काम और काम
 ऑफ सीजन में भी वह व्यस्त रहती
 कभी टूटी फेन्स ठीक करवाती तो कभी किचन के सिंक की रुकी हुई नालियाँ
मैंने उकता कर थिएटर में काम करना शुरू कर दिया था
 जय मेरे कॉलेज का सीनियर था  सो उसके हर प्रोडक्शन में काम मिल जाता था
 कुछ न कुछ रोल  रोल नहीं तो पोस्टर बनाने का  या कॉस्ट्यूम मैनेजमेंट
 मुझे मजा आता  मम्मी के मोनोटोनस रूटीन से निजात मिलती
 मैं अकसर जिन्दगी के झूले की रस्सियों को काम और तरतीबी की ऐंठनों में गोल गोल घुमा कर छोड़ देती
 ऐंठनें खुलतीं  फिर बँधतीं  यह सिलसिला खत्म ही नहीं होता
 मैं गोल गोल घूमेती रहती
 एक दिन जिन्दगी में लगी घेर घुमेर ऐंठनों वाले झूले को सचमुच किसी ने रोक दिया था
 ऑफ सीजन के एक लम्बे  बरसते दिन की ढलती साँझ थी
 हाथ और दिमाग के समन्वय को बिगाड़ते हुए ऐसे ही पागल समय के टुकड़े में बन्द थी मैं
 जाने कब  जाती हुई धूप के धब्बों पर चल कर वह आया था
 चुपचाप मेरे पीछे आकर खड़ा हो गया था  साँस रोक ली थी क्या
 मुझे भान तक नहीं हुआ था
 मैं दड़बे से निकल भागी  मर्लिन मनरो यानी अपनी लड़ाका बतख को पकड़ चुकी थी
वह और जय दोनों चर्च के पीछे बसी हमारी कॉलॉनी में पहुँचे थे
 मैं हिचक रही थी  पर वे दोनों सहज थे  गलियों में ऐसे चलते आये थे मानो वे बहुत जानी पहचानी हों
 मैंने पलट कर देखा   ए स्ट्रेंजर
बेतरतीब दाढ़ी  ओजस्वी पेशानी  सलेटी हरे नीले रंगों की परछाइयों में तैरती आँखें  जिनके नीचे हमेशा रहने वाली एक सूजन
 अच्छे से आकार वाले थोड़े पृथुल होंठ जो सिगरेट से जल कर लाल से कत्थई सलेटी हो चले थे
 तप कर निखरे काँसे का सा रंग
 लापरवाही से सहेजी देह  दुबली पतली
ये चेतन भाटी हैं  फेमस स्क्रिप्ट राइटर और फिल्म मेकर
वह आराम से बाहर ही बेंच पर बैठ गया था
 मैं उसे पहले ही पल से जानती थी कि मम्मी के मना करने पर भी मैं इस व्यक्ति से मिलूँगी  जो काम मिला वो काम करूँगी  गोआ से बाहर ज़रूर निकलूँगी
दूसरी तीसरी मुलाकात को मैंने उस व्यक्ति को समझने में लगाया
 चौथी बार मैं उससे मटमैली दीवारों वाले  खाली पड़े कैफे में मिली
 वह एक बे रौनक बाजार के ऊपर था  मगर नीचे का शोरगुल बिलकुल ऊपर नहीं आता था
 कैफे के साथ एक टैरेस जुड़ा था  शायद शाम को लोग बाहर बैठते हों  फिलहाल तो धूप का समन्दर फैला था
 वहाँ लम्बोतरी सफेद पेंट की हुई कुर्सियाँ लगी थीं  गोल मेजों के गिर्द  काई लगे छज्जों के किनारे किनारे कई फूलों से लदे गमले सजे थे
 पोर्चुला के लाल  पीले  गुलाबी फूल खिले थे  मगर शाम को तो ठीक पाँच बजे ये पँखुरियाँ समेट के चलते बनेंगे  तभी तो इन्हें  ऑफिस टाइम  कहता है मेरा माली
हम टैरेस की तरफ खुलने वाली खिड़की के पास बैठे थे
 करीब से मैंने उसके चेहरे को देखा  वह चुप था
 मैंने उसके चेहरे की हल्की झुर्रियों में फँसे तेज के जुगनुओं को देखा
 कॉफी आ गयी थी  जिसकी महक बहुत उम्दा थी
  मोचा  उसकी पसन्द थी
 मैंने पहला घूँट लिया  बहुत तुर्श  इस तुर्शी को कम करने के लिए मैंने प्लम केक की स्लाइस को कुतरा  मगर वह बनी रही
 दोपहर बेहद नम और गर्म होने की वजह से सुस्त थी  उसकी आँखें बदली बदली  सी थीं  मोर के ताँबई सलेटी अण्डों जैसे गोलकों से वह लगातार मुझे देख रहा था  मैं अपने पिछले नाटक की बात कर रही थी
 वह अब भी खामोश था
 उसके माथे पर झुर्रियों का बना  भँवर सा था
 ऐसा भँवर किसी पेशानी पर नहीं देखा था कभी मैंने   मानो समस्त ब्रह्माण्ड के रहस्य और उन रहस्यों के दस्तावेजों की चाभी यहीं छिपी हो
जब हम कॉफी खत्म कर चुके तब उसने फोलियो बैग से कुछ कागजात निकाल कर मेज़ पर रखे   तुम मेरे साथ काम कर रही हो  फिल्म में
 मगर स्क्रिप्ट नहीं है  ये कॉंन्ट्रेक्ट पेपर है
आप तो अभी स्क्रिप्ट लिख
जिस स्क्रिप्ट को जिया हो उसे क्या लिखूँ
मगर मेरा रोल
 मैंने तो नहीं जिया है न
 साइन करने से पहले जानना होगा न
समझा दूँगा  वह रोल करना नहीं  जीना ही है
मगर
देख लो    कह कर उसने वेटर को पैसे पकड़ाए और मुझे हैरान छोड़ सीढ़ियाँ उतर गया   अजीब बन्दा है
अब मुझे उससे सम्पर्क करना है  यह तय था   ऐसे ब्रिलिएंट आदमी की तो डब्बा बन्द में भी काम करके लोग क्या नहीं सीख जाते
  स्टालिन यही बोलता था
मैं सोच रही थी कि जो हो रहा है वही तो होना था न  हैरानी की बात तो यह है कि वह बता रहा था कि मुझसे मिलने से पहले उसने कई लड़कियाँ देखी हैं
कुछ दिन वह मुम्बई गया फिर लौट आया
 मैं जब तक उसे फोन करने की सोचती उसी का फोन आ गया
  आ जाओ पणजी
देखो  फोन पर कुछ तय नहीं होता
 एक बार तो आना ही है  अगर तय करना है किरदार तो


 है तो


 तब बैठेंगे आराम से  सुकून से  बातें करेंगे
बस हुआ यही कि


 खामोश रहने की ख्वाहिश हो तो बुला कर उसे  बिठा कर सामने घन्टों  बैठे हैं  बिना नजर मिलाए  ताक रहे हैं शून्य में सलेटी आँखों से
 वह बोले जा रही है  बोलते बोलते अपनी पसन्द के किरदार के बारे में  स्क्रिप्ट के बारे में वह अचानक महसूस करती है  माथे पर पड़े भँवर जैसे जाल में कोई हरकत और चुप हो जाती है वाक्य अधूरा छोड़ कर
सुन भी रहा है यह कि
सच कहूँ  मेरे दिल के करीब अगर कोई फिल्मी किरदार रहा है तो


 वह है
उसके होंठ हल्का सा खिंचते हैं बारीक मुस्कान में  क्या उपहास उड़ा रहा है
 वह संजीदा होने की कोशिश में चुप हो जाती है
 फिर संवाद का एक अन्धा मोड़  उसका मन खीज से भर जाता है और रोने को करने लगता है
तभी अचानक कह उठता   अच्छी लग रही हो  स्कर्ट की जगह जींस ही पहना करो  चलें अब अगली मुलाकात में बात करेंगे पूरी स्क्रिप्ट पर
उन्हीं बिना लेन देन वाले दिनों में  एक निर्लिप्त  निस्पृह आकर्षण  चुप्पे प्रेम को महसूस करते हुए थरथराते दिनों में  मैं कई बार उससे मिली
 हमेशा ऐसा होता तो नहीं था
 मगर उस सारी शाम वही बोलता रहा
 उस किरदार के बारे में
 शाम की रूमानियत लिए मुस्कुराता हुआ
 मँहगी शराब मँगवाते हुए  वह मेरी हर ज़रूरत पर सौ जान से कुरबान था  क्योंकि तब पी कर बोल रहा था वह अपनी उपलब्धियों पर  जो कि अमूमन नहीं बोलता था  कला पर और अपनी उस्तादी पर
कोई नहीं रच सका आज तक वैसा सीन
 डिफिकल्ट  कलात्मक पिक्चर मेरे बाद किसने बनाई
 साले आज के लौंडे  शेरो शायरी  कविता और अंग्रेजी फिल्मों के संवाद और पूरे सीन के सीन मार कर सोचते हैं कि
मैंने तुमसे कहा था न  हमारा असली चरित्र वही होता है जब हमें कोई नहीं देख रहा होता है
   जब मैं अपने पात्रों को चरित्रों में ढालता हूँ तो यह ब्रह्म वाक्य मेरे दिमाग की बनावट में बसा रहता है
 यह मेरी प्रेरणा बन गया है
 यह अकसर काम करता है  इसलिए जो मैं लिख रहा होता हूँ  वैसा ही सब जी भी रहा होता हूँ
 यही मेरे पात्रों को उनके असली रंग में ढालने के काम आता है
 उनके सपने  अहसास  कमजोरियाँ  दुनिया के पीछे का उनका व्यवहार  दुनिया के आगे कुछ और ही दिखने की उनकी चाह


 ठंडी कड़वी मुस्कान
 यह सब तभी दिखता है जब पात्र के आगे इनविजिबल कैमरा रखा हो
 जब वह अनजान हो कि कोई उसे चुपके से परख रहा है
 तभी उसकी असली खूबसूरती भी निखर कर आती है
 दुष्ट और भला  अच्छे और बुरे की बाँहों में झूलता या फिर दोनों  अच्छे बुरे के रोल से बेजार और उलझा
 उसे और कैमरा को बस अकेला छोड़ दो  जरा सा ट्विस्ट और एंगल बदल देने से पात्र के चरित्र में नए अर्थ जुड़ जाते हैं
आज भी जब अपनी पुरानी दोनों हिट फिल्में देखता हूँ तो वो शुरुआती जज़्बा याद आ जाता है
 मैं जिद्दी हूँ  जानता हूँ
 बिलकुल समझौते नहीं करता स्क्रिप्ट पर या अपने आयडिया पर
 अब जब मैं सब कुछ खो चुका था  घर नाम की हदबन्दी भी
 मुम्बई से गोआ के रास्ते में आते एक सस्ते रेस्तराँ में एक माचिस की डब्बी पर लिखी इस स्क्रिप्ट पर फिर जुआ खेलने को तैयार हूँ  है न दीवानगी
 ये दीवानगी हरेक के बस की बात नहीं


 जैसे कि प्रेम हरेक के बस की बात नहीं
 हम बस कहते ही नहीं हैं
मैं प्रेम के भ्रम के कोष्ठक में बन्द समीकरण सुलझाना चाहती थी
 मैंने उसकी आँखों में झाँका  वहाँ शांत समुद्र था  कोई लहरें नहीं थीं कि कोई अता पता देतीं  किसी नए पुराने प्रेम का
 कोई आश्वस्ति नहीं थी मगर सम्मोहन था मुस्कान में  मैं कब तक वह आमंत्रण टालती  एक अनकेहा आग्रह    तुम मेरी हर पुकार पर आ जाया करो
मैं उसे जान गई थी कि वह अपनी मानसिक और दैहिक ज़रूरतों की ही बात समझता है
 उसे रूमानी इश्क की नहीं ऐसे व्यक्ति की तलाश थी  जो उसे घण्टों चुप बैठे देख सके  सुन सके  उसकी कलाकाराना वहशतों की गवाह बन सके
 जो पद्मा की तरह मीरा के भजन सुना सके या फिर किताबों पर  क्लासिक सिनेमा पर  शास्त्रीय संगीत और राग  ललित कलाओं के अमूर्तन पर बात करता रह सके
 फिर अचानक ऊब जाने पर  वह यह सोचे बिना कि वह किसी का दिल दुखा रहा है  उस व्यक्ति को साफ साफ कह सके कि
अब कौन सी बस जाएगी तुम्हारी
 चलो छोड़ आएँ  रात तक पहुँच तब भी जाओगी
स्क्रिप्ट
लगभग तय तो हो गया न  बताया था न सुबह तुम्हें स्टेशन से लाते हुए  बाकी अब रास्ते में बता दूँगा
 यहाँ से चलो  ज्यादा देर बन्द जगह में दम घुटता है मेरा
टैक्सी में वह मुझे पूरी कहानी बिना भूमिका के सुनाने लगा  एक स्क्रिप्ट की तरह या आपबीती की तरह  यह मैं समझ नहीं सकी
उसके आस पास की हवा में साँस लेना भी मेरा जीवन सार्थक कर देता था
 वह बहुत मीठा गाती थी
 तुमने नहीं देखी होगी वैसी सुन्दरता
 उद्दाम कामावेग के बावजूद उसमें बहुत कुछ पवित्र और विरल था
 दैहिक आवेग उसके लिए  अनुष्ठान सा होता था
 वह खुद अपने कपड़े एक एक कर उतारती  मानो किसी यज्ञ से पूर्व कोई पुजारिन नदी में उतरे  स्नान के लिए
 अपनी सधी काया लिए लेट जाती और दोनों आँखों पर दो दो उँगलियाँ रख लेती
 फिर वह जो भी बुदबुदाती थी  वह बहुत गौर करके भी मैं समझ नहीं सका
 यह तय था कि वे कोई इरोटिक शब्द नहीं थे
 कभी शक भी हुआ कि किसी अन्य प्रेमी का नाम तो नहीं


 पूछा तो उसने अनभिज्ञता जता दी   आवेग में किसे क्या याद रहता है
 पता नहीं क्या बुदबुदाती हूँ
  मैं बस यह जानता था यह आमंत्रण है
 उसका सारा शरीर तनाव में रहता  मुझे कहना पड़ता कि इसे ढीला छोड़ दो
 उसके बाद वह किसी सम्मोहन में चली जाती  मुझे देखकर भी नहीं देखती  मेरे साथ होकर भी नहीं होती
 मैं एक भँवर डालती लहर में तैरता रहता
वह एक सुन्दर नर्तकी थी  नाचते हुए भी वह कोई और होती थी
 ग्रीन रूम तक वह मुझसे लगातार बात करती   तुमने नीलिमा के लिए कोई लड़का देखा
 तुम कुछ करते क्यों नहीं


 जानते हो न बाऊजी को बात करनी नहीं आती  हमारे तो जो हो तुम हो
वह शीशे में अपनी पलक खींच कर आई लाइनर को मोटा करते हुए बोलती   देखो  जरा यहाँ पिन लगाना
 हम तीनों बहनों का है ही कौन
 बाबू  तुम कल बाउजी के साथ जाना
 अच्छा  कल रात देर तक इंतजार किया  तुम आए नहीं
 स्टेशन से सीधा घर चले गए
 ओह  देखो स्टेज पर अनाउंस हुआ क्या
 नहीं हुआ हो तो बाबू  एक एक पैग बकार्डी लगाओ न दोनों के लिए
तुम ज्यादा लेने लगी हो  शुरू में ही हमने तय किया था कि बस शनिवार शाम को लिया करेंगे
बाबू  और रखा क्या है जिन्दगी में
 तुम  डांस  बहनें और ये
मैं बाहर जाता और वह बदल जाती
 स्टेज पर से वह मेरी तरफ देख कर भी किसी निर्वात में ताकती लगती
 शकुंतला बनती तो राजा नल की कृशकाय विरहणी लगती
 यशोदा होती तो पूरी चतुर माँ बन जाती  लल्ला को बुद्धू बनाती  काल्पनिक पानी भरी थाली में काल्पनिक चाँद दिखाती हुई मन ही मन मुस्काती
 कभी तो वह बस विशुद्ध ऊर्जा के पुंज में बदल जाती  एक उन्मुक्त आत्मा जो अति त्वरित चक्कर काटती हुई यूनिवर्स पार कर जाती और स्टेज के पीछे किसी ब्लैक होल में विलुप्त हो जाती
हाऊ रोमेंटिक
व्हाट रोमांस
 ये महज मुखौटा है  या भूमिका है  सेक्स से पहले की
 आदिम मानव सभ्यताओं में कोई रूमानियत नहीं झाड़ता  बस दैहिक प्रतिदान होता है
 स्साला कहाँ का इश्क  गर सर फोड़ना ठहरा
मैं अवाक
क्या तुम नाचना जानती हो
  उसने पूछा
टैंगो सीखा था  कुछ दिन
इण्डियन क्लासिकल
नॉट
ओह  फिर
सीखा जा सकता है
बहुत ज्यादा नहीं थोड़ा कुछ  बस ताल और लय समझ सको उतना ही
क्या ये तुम्हारे अपने जीवन को काट कर गुजरती कहानी है
हाँ  मगर यह विशुद्ध उसकी कहानी है  मुझ पर उसका कर्ज है
 जो उसका मेरे भीतर छूटा हुआ वजूद है  जिसे चाहता हूँ कला में उलट दूँ
 उसकी यादें मैं परदे के माध्यम से लौटा दूँ
 मैं उनसे मुक्त होना चाहता हूँ
उसी के गाँव  उसी के घर  उसी के रेस्तराँ में जाकर  उसी की मम्मी को कह कर मैंने अपने लिए बकार्डी  उसके लिए रेवेरा वाइन ऑर्डर की
 मैं इसलिए पी रहा था कि हिम्मत जुटाऊँ और जो महसूस कर रहा हूँ इसे साफ साफ कह दूँ कि जो मेरे तुम्हारे बीच है वह प्रेम नहीं  बस एक खूबसूरत स्क्रिप्ट है  इसे जी लो
 मगर बात उसने शुरू कर दी और सब कुछ बिगड़ गया
 माना कि मैं एक स्क्रिप्ट नहीं लिख पा रहा था इस फिल्म की  शुरू में तो एक आईडिया की तरह मैंने उसे सिगरेट की डिब्बी पर ही लिखा था  बाद में अपने वॉलेट में बरसों से रखे फोटो का प्रिंटआउट निकाल कर उसके पीछे कुछ वाक्यों में  लेकिन ऐसा नहीं था कि और कुछ ठोस नहीं था  इस डिब्बी के अलावा मैंने खुद  स्टोरीबोर्डिंग  की थी इन दिनों  हर उस सीक्वेंस की जो उस फिल्म के महत्वपूर्ण हिस्से थे
 जिन्हें मैंने अपने लैपटॉप पर स्क्रीन सेवर की तरह डाल रखा था जो कि स्लाइड शो की तरह चलता रहता था
मुझे पता चल गया है कि स्क्रिप्टनुमा कोई चीज ही नहीं है तुम्हारे पास


 बस मुँहजबानी एक कहानी है  यह फिल्म बन रही है या कोई मॉकिंग हैं
वह कुछ खीजी सी थी
तुम बेवकूफ हो  मैं जब से गोआ आया हूँ  तुमसे मिला हूँ  मैं लगातार कम्प्यूटर पर  स्टोरीबोर्डिंग  पर काम कर रहा हूँ
स्टोरीबोर्डिंग
सीन का फ्रेम दर फ्रेम स्केच बनाना  जैसे कॉमिक्स होते हैं


 स्टोरीबोर्डिंग से फिल्म कसी हुई बनती है  डायरेक्शन ही नहीं  एडिटिंग आसान हो जाती है
 इन वर्चुअल स्केचों में पूरी कहानी होती है  एंगल्स होते हैं  कौन कहाँ से एंटर होगा या कहाँ खड़ा होगा


 यह तय होता है  डायलॉग बॉक्स भी होते हैं  यह तेज रफ्तार तरीका है फिल्मस्क्रिप्टिंग का  फालतू बातें नहीं लिखनी होती हैं कि फलाँ बन्दा यहाँ से घुसा  उसने यह पहना था  यह पकड़ा था


 पिछली बार जब मैं इटली एक फिल्म फेस्टिवल में गया था तब एक स्क्रिप्टराइटर से यह ट्रिक सीखी  न केवल सीखी बल्कि इसके लिए बाकायदा पिछले साल मैंने यह आर्ट सीखी  कॉरल ड्रॉ सीखा
 एनीमेशन सीखा
मैंने लैपटॉप निकाल कर उसे वे सीक्वेंसेज़ दिखाए
वाह
क्या वह सच में बहुत खूबसूरत और टेलेंटेड थी
खूबसूरत
 हाँ थी  मगर तब जब तक अल्कोहलिक नहीं हुई थी
क्या तब भी तुम उसे प्रेम करते थे
बता चुका हूँ
वह
वह भी
क्या तुम मुझे
मैं तुम्हें प्रेम नहीं करता  अब प्रेम होता नहीं है  लेकिन तुम मुझे अच्छी लगती हो  क्या तुम मुझे छूने दोगी
मैंने अचानक यह पूछ लिया तो वह रोने लगी
 मैं बाहर उठ आया  मैं किसी के रोने से घबरा जाता हूँ
 बाहर पेवमेंट गीला था  पतझरी पत्तियों के भूरे कीच के कारण रपटन भरा हो गया था  लकड़ियों के जलने की महक हर तरफ थी
 कोहरे की पतली सतह स्ट्रीटलाइट के चारों ओर लिपटी हुई एक पीली तैरती हुई गैस को जन्म दे रही थी
 आवाज़ें बस गुनगुन सी थीं और आवागमन सुस्त था
 कारें गन्दे पानी की सतह पर तैरती सी निकल रही थीं
 मानसून के आखिरी विकट दिन थे सैलानियों से सूना शहर उदास था  अभी ड्रिंक्स का समय भी नहीं हुआ था और शहर को सोने भेज दिया गया था
 मैं भीतर आया तो वह रोकर चुप हो चुकी थी
क्या तुम पहले भी अपनी हीरोइनों के साथ सोए हो
बहुत ही कम  दो या तीन
दो या फिर तीन
तीन
यानी हर फिल्म


 तीन ही तो फिल्म
ग्रेशल  यह सवाल एकदम बेहूदा है  तुम्हारी सोच भी
 यह कोई फिल्म में काम करने की शर्त नहीं है  बस तुम अच्छी लगती हो और मैंने महसूस किया कि तुम मुझसे आकर्षित हो


 तुम शब्दों में मत उलझो  शब्द विस्मृत हो जाते हैं
 क्या मैंने कहा और क्या तुमने


 या क्या कहें क्या न कहें


 सब बेमानी है  त्वचा पर जो छूट जाता है  सुगंध और स्पर्श के रूप में  चेतना उन्हें विस्मृत नहीं करेगी क्योंकि यह उनकी भूखी है
उसने कहा   नहीं  नहीं
 मैं अभी तैयार नहीं हूँ
  यह कहते हुए उसने मुझे ऐसी उदास आँखों से देखा कि मुझे लगा कि मेरे साथ सोने का फैसला खुद उसका न होकर किसी अलौकिक शक्ति के हाथ हो
कोई भी लड़की अपने सपने उन हाथों में नहीं सौंप सकती जो उन्हें तोड़ दे
 कोई भी नहीं
 मगर मैंने ऐसा किया
 मैं उससे तब मिली जब मैं जीवन के मायने ढूँढ़ रही थी
 मैं जीना चाहती थी  नाचना चाहती थी
 लोगों को अपने इर्द गिर्द इकट्ठा करना चाहती थी
 ऐसे में कोई अजनबी आदमी आपको मिलता है  थिएटर की सीढ़ियों पर  अगले दिन फोन पर बातें करता है  न कोई सलाह देता है  न कोई खास बात करता  मगर आप पर लगातार ध्यान देता है चुपचाप
 खयाल रखता है तो आप उससे आकर्षित हुए बिना कैसे रह सकते हो
 एक महीने में ही उसके साथ हमबिस्तर हो जाना
 यह कुछ ज़्यादती नहीं है अपने साथ
 प्रतिभा से प्रभावित होना  उसकी कला को भीतर तक महसूस करना बेकार की दलील है
 यूँ भी जेनरेशन गैप


 वह उन्नीसवीं सदी का शख्स
 सच पूछो तो  पिछले दो महीनों में मैं बहुत ही कम जान पाई थी उसके बारे में
 मैं चाहती तो अदांज लगा सकती थी
 उसका सामान  उसका परिचय  उसके जीने का ढंग  छोटे छोटे तौर तरीके बता सकते थे कि उसके अन्दर एक जिप्सी जीन था
एक महीने बाद मुंबई से उसका फोन आया  वह आ रहा था
 मैं इक्कीसवीं सदी की लड़की फिर उस दुःस्वप्न की तरफ बढ़ी
 न केवल बढ़ी  मैंने एक दुःस्वप्न जिया


 जब उसने घनी बरसात में देह में एक भूख लिए मुझे बुलाया
 वह इस बार एक मित्र के स्पाइस गार्डन में स्थित एक रिसोर्ट में ठहरा था
साड़ी पहन कर आना
मैं पद्मा नहीं हूँ
तुम्हारी मर्ज़ी
मैं भरी बरसात में शाम पाँच बजे तो पहुँची  दो घण्टे हम पणजी में भटकते रहे  फिर शहर के बाहर आ गए
 उसने मुझे सड़क पर छोड़ दिया  यह कह कर कि मैं यहीं झुटपुटे में खड़ी रहूँ  वह सामने गेट खोलने के लिए बूढ़े चौकीदार को बुलाने जा रहा है
 मैं हाईवे पर खड़ी हुई जो जी रही थी उस पल वह याद आने पर आज भी रोंगटे खड़े हो जाते हैं
 मैं लगातार भीग रही थी  सड़क के इस पार  हर चार कार में से पाँचवीं मेरे आगे धीमी हुई थी


 ट्रक तो लगभग सारे


 मेरे भीतर एक पल को हाईवे की सेक्स वर्कर जन्मी और सिहर कर मर गई


 उसकी लाश बमुश्किल मैंने कुछ ही देर कन्धे पर ढोई  फिर जब देखा वह इशारा कर रहा है उस पार आने का तो बेरहमी से वह लाश वहीं फेंक दी  मेरे कन्धे झुके हुए थे
मैं उसके कमरे में पहुँची तो एक ऐसी पस्त  भीगी अभिसारिका थी जिसकी सारी सज्जा धुल चुकी हो  साड़ी में कीच लिथड़ा था
 मेरे मन में से सारा अवसाद जाता रहा जब उसे खुद को सौंप दिया
 उसके कसावों में आश्वासन था  चुम्बन कोमल थे
 मैं आत्मरति की डोरियों से बने पुल पर खड़ी थी  मेरा जिस्म डोल रहा था
 पता नहीं किस पल  मैंने यह मान लिया था कि देह के आदान प्रदान में प्रेम की कहीं दरकार नहीं
 कोई अतीत की कैफियत नहीं
 भविष्य के सपने नहीं
 बस केवल उसकी भीतरी मादकता को मापती भोगती  देह की आग को फूँकती वर्तमान की दो आँखें
 क्यों नहीं सोच पा रही थी मैं कि ये ताज़ी  खुशरंग फन्तासियाँ कुछ ही पलों में फूट कर बदंरंग हो जाने वाली हैं
 मुझे उस पल तो तो यही महसूस हुआ था कि हम एक दूसरे को जानते हैं
 उस पल कम से कम हमें एक दूसरे के इतिहास में भी दिलचस्पी नहीं रही
 मैं कुछ और महसूस कर पाती उससे पहले ही उसने मुझे पलटा लिया   तुम सँभालो


 वुमन शुड बी ऑन टॉप
वह मुस्कुरा रहा था  माथे पर  बालों में बूँदें थीं
 उस पल हमारे अपने अपने अस्तित्वों के फैलाव के बीच इतनी सँकरी जगह बची थी कि जहाँ से न सच गुजर सकता था न झूठ
चलो  घर छोड़ दें तुम्हें
  उसका यह वाक्य मुझे हमेशा बेहूदा लगता है  इसे किसी और तरीके से बोला जा सकता है
हाँ  शुरू हुआ खेल  खत्म हुआ
पागल हो
 मेरा एक पेंटर दोस्त कहता है  पता है प्यूरिटन लोग कौन होते हैं
  वह कड़वी हँसी हँसा
ये वो लोग होते हैं जो यह बरदाश्त नहीं कर पाते कि कोई कहीं  अच्छा  वक्त बिता रहा होगा
रास्ते भर वह दर्शन पर बोला  फिर कला पर  प्रेम की निस्पृहता पर
 फिर देर के लिए चुप हो गया
 उसकी चुप्पी  निस्पृहता  कला और दर्शन के रेशम धागों को लपेटते हुए वह सब कुछ उलझा बैठी
 भरी बरसात में उसी सपाट भाव से एक सुनसान बस स्टॉप पर ले आया
 हम ओल्ड गोआ जाने वाली बस का इंतजार करने लगे
तुम घर तक छोड़ोगे न
हाँ


   वह गुनगुनाने लगा
बैठे हैं उन्हीं के कूचे में हम आज गुनहगारों की तरह
मुझे लगातार लगता रहा कि उसका जहन एक पुराना बंद पड़ा सिनेमा हॉल है  जिसके पुराने कालीनों पर धूल जमी है  दीवारों पर लंबे जाले और जिसके पर्दे पर एक दृश्य सदा के लिए अटका रह गया है
  के दशक की किसी भावुक फिल्म का
मैं सोचती ही रह गई कि क्या यह वही आदमी है
 जो उन पलों में था
 या उन पलों को लाने की भूमिका में अब तक था
 मैंने देखा  गौर से कि फीकी सी आंतरिक उदासी के कारण उसकी आँखें प्रेम से पहले और प्रेम के बाद अवसाद में डूबी थीं  भारी पलकों पर एक अपरिचय तो खैर अंतरंगता के पलों में भी बना रहा था
 मुझे अनमना देख अचानक बोला    प्यार व्यार की आज के ज़माने से किसी से उम्मीद मत किया करो  इसका अंत दुख से भरा होता है
मैं बुरी तरह हताश हो गई थी और चीख पड़ी
तुम्हारा मेरी तरफ का हिस्सा कितना कड़क है  एकदम प्लास्टर ऑफ पेरिस
 तुम अब इसे खत्म समझो  अब बुलाया भी तो मैं नहीं आने वाली
 यू ब्रूट  यू चीट  यू कांट बी एन आर्टिस्ट  यू डोंट हैव एनी इंटीग्रिटी  यूँ भी मैं पद्मा नहीं हो पाऊँगी  मुझे नाचना नहीं आता है  न मैं वह भाषा बोल सकती हूँ जो वह बोलती थी
वह मेरे पास से उठ कर दूर चला गया बिना चुप कराए
 बस आ गई थी
 वह आगे से चढ़ा  मैं पीछे से
 जब ओल्ड गोआ आया तो  वह बस से उतरा नहीं  मुझे देखता रहा  मैं उतर आई
उस दु स्वप्न को जिए भी चार माह हो चुके थे  उस बन्दे ने यह सुध तक नहीं ली कि घर कब कैसे पहुँची
 मम्मी ने डाँटा तो नहीं  भीग कर बीमार तो नहीं हुई
सच ही में एक दु स्वप्न मान कर भूलने की कोशिश में थी मैं
 मैं उस एपिसोड को पूरा डीलीट कर देती जिन्दगी से  अगर उसका ई मेल न आया होता
 लम्बा सा  सविस्तार
माय डियर ग्रेशल
तुम हैरान और दुखी होगी  मगर मैं अब तक उस मुलाकात के ट्रांस में था  यकीन मानोगी
 मैं जो तुम्हारी भीगती सहमती देह सड़क पर पीछे छोड़ आया था  मगर तुम्हारी आत्मा बतियाती मेरे साथ थी
 शाम के सात बजे थे तुम बहुत पीछे रह गई थी अकेली हाईवे पर


 भीगती हुई
 मैं दौड़ कर भीतर आया था  गेट खुलवाने चौकीदार से
गीली साड़ी सँभालती  भीगती  आती जाती गाड़ियों की रोशनी में उघड़ कर नंगी होती अपनी इच्छा छिपाती  मैं भीतर जाकर अपने दोस्त को शिफ्ट करने को कहता हूँ
 तुम गीली चप्पल हाथ में लिए अहाते के बाहर उगे वट के नीचे खड़ी थी  ठिठकी हुई  नंगे पैर भीगती  सैण्डल हाथों में लिए  भीगने से बचने के यत्न से थक चुकी  बरसात को खुद को सौंप चुकी सी  कमरे की तमाम बत्तियाँ बन्द कर मैंने लाइटर जला कर इशारा किया था  तो तुम पस्त कदमों से चलने लगी
 तुमने सदियाँ लगा दी थीं  उन पच्चीस कदमों की दूरी को मापने में


 मुझे उस पल तुम पर बहुत प्यार आया था कि एक दो महीने की पहचान के पुरुष के आकर्षण में तुम एक स्पाइस गार्डन के गेस्ट हाउस पर चली आई हो
मैं उत्तेजना में था  चाहता था तुम सारे कपड़े उतार दो मगर तुम भयभीत थी और  समय का धनुर्धर  कतई दरवाज़े पर पहरा देने को तैयार न था
बाँधने में बहुत वक्त लग जाएगा
  तुम्हारे वाक्य को पूरा सुने बिना मैं बेतहाशा तुम्हें चूमने लगा था कि तुम स्वयं को छुड़ाकर भीगी ही लेट गई थी


 इस सुख की बागडोर मैंने तुम्हें दी


 तुम झिझकीं मगर बाग थाम ली


 तुम यकीन मानोगी  तुम्हारा मुख दमक रहा था  मंच पर गिरती एक अण्डाकार रोशनी सा
 परदे की एक दरार से आती बिजली के तड़कने की सुर्ख और ज़र्द सी रोशनी में तुम्हारा मुख दमका तो दमकता ही रहा जब तक तुम मेरी छाती पर निढाल होकर न ढह गई
 हम समानांतर पार उतरे थे
 मैं हैरान था  समूची शाम तो तुम्हें घेरे हुए था भय  तुम्हारा समर्पण विवशता भरा था मगर
लौटते हुए  मैं अपने मुँह में नींबू के फूलों जैसी महक वाली पारदर्शी लार का स्वाद महसूस कर रहा था
 कमरे पर लौटा तो बरसात फिर होने लगी थी  मेरे जहन में तुम्हारी छवियाँ खुलने लगीं


 सैण्डल उठाए साड़ी में दौड़ती
 बहुत कोशिश की मगर कामुक सीक्वेंस याद ही नहीं आई


 कहीं कहरवा बजता रहा दिमाग़ में और लगा तुम मुझ पर एक खास ताल में  लय में निबद्ध कोई नृत्य करके गई हो
 मेरी देह सूने मंच सी थरथरा रही थी
 काम स्वरूप बदल कर नृत्य हो गया था
 उस प्रस्तुति के अंत में मैं हतप्रभ खड़ा था
तुम नृत्य जानती हो ग्रेशल  नृत्य तुम्हारी देह में है
 तुममें पद्मा है  मैंने खोज लिया था तुम्हें
जब मैं लौटा तो मेरे दोस्त वहाँ जमे थे  मांडवी के तट पर एक नाव में पार्टी हो रही थी  मैं वहाँ नहीं गया  मैं वट के पेड़ तक चल कर आया  जहाँ तुम ठिठुरती हुई ठिठकी थीं  वहीं खड़ा भीगता रहा  भीगता रहा


 मेरे घुँघराले बालों से बहता पानी मेरे आँसुओं को कैमोफ्लाज कर रहा था
 ग्रेशल  तुम पद्मा हो  मेरी शालभंजिका
 तुम्हारी देह में लास्य है  नृत्य है
 मैं स्क्रिप्ट लिख चुका हूँ


 अगले महीने से उदयपुर में शूटिंग है
 टिकट भेज रहा हूँ  गोआ से उदयपुर फ्लाइट है सीधे
मुझे अब तक नहीं पता कि इस शहर की स्मृतियाँ जाल फैला मुझे फँसा लाई हैं कि कहीं कोई मक़सद है
 महज एक पल का तात्कालिक निर्णय मुझे यहाँ ले आया  किसी नींद से जगा तो मैं इस शहर में था
 आज सुबह ही तो मैं इस शहर के एयरपोर्ट पर उतरा था  अकेला और बिना किसी उद्देश्य के
 शहर का पुरानापन अब भी झाँक रहा था  विकास के सुन्दर पैबन्दों से  बल्कि मुझे इशारों में बुला रहा था
 अभी मैं जहाँ खड़ा हूँ वह शहर का पुराना घण्टाघर है
 कभी यह शहर का दिल हुआ करता था  इसी से शहर के बाहर जाती गलियाँ  भीतर आती गलियाँ धमनियों और शिराओं की तरह फैली रहती थीं
 है यह शहर का दिल तो अब भी  मगर अब बूढ़ा दिल है
 अवरुद्ध सा  पेसमेकर लगा
 गहरी उसाँसें भरता हुए पुराने शहर का दिल
 मंदिरों  कूड़े के पहाड़ों  चौक और गलियों के बासीपन को कुछ कम करती चटकदार धूप ऊपर चढ़ आई है  बेतरतीब बने घरों की छतों  दीवारों के ऊपर तक और चमकती रही पिछोला झील के हरे–नीले पानी में  रुपहले–सुनहरे रंगों में
 उजाला उन गलियों में खेलता है सितौलिया  सूरज की गेंद से


 गलियाँ किलकती हैं
एक आरती की स्वरलहरी के साथ  जगदीश मंदिर के पीछे पिछोला से हवा में घुल कर आई एक जानी हुई महक ने मुझे शुरुआती वसंत की एक पुरानी शाम की याद दिला दी
जगदीश मंदिर के प्रांगण में जन्माष्टमी का पर्व


 जनार्दन काक सा की मन्द्र गंभीर  मांसल आवाज़  परिच्छन्न कंठ
 केवल हारमोनियम और करताल
 जोगिया मालव राग की वह बंदिश आज भी इस मेरे मन के जनशून्य अहाते में गूँज रही है
पद्म धर्यो जन ताप निवारण
चक्र सुदर्शन धर्यो कमल कर भक्तन की रक्षा के कारण
जगदीश मंदिर से उसके साथ खिलखिला कर उतरती उस लड़की की याद
 क्या वह अब इस शहर में वापस लौट आई होगी
शहर बदल चुका था
 जब रहते–रहते ही शहर और शहरवासी बदल जाते हैं  मुझे तो सोलह वर्ष हो गए हैं
 पता नहीं इतने लम्बे समय बाद मुझे यहाँ आना चाहिए था कि नहीं  जगह जगह वह रुक कर पूछता रहा एक पुराना घर
  गली के आखिर में सरकारी स्कूल था  पिछोला झील के पक्के किनारे से लगा
   जिसकी स्फटिक सी सफेद सीढ़ियाँ उतरती थीं झील में  चौड़ा पक्का किनारा आधी छुट्टी में अचारों–पराठों की महक और मीठे शोर से भर जाता था
 उसी गली में  तीसरे नम्बर का मकान हमारा था
 हमारे घर के पीछे अनार के पेड़ थे  और एक कुण्ड था
 कुण्ड के उधर एक हवेली थी  वहाँ


 तीन लड़कियाँ रहती थीं
बहुतों से पूछा  सबने यही कहा   बहुत दिनों बाद आए हो शायद
 स्कूल तो कब का बन्द हो गया
 दस साल से वहाँ गाएँ बाँधते हैं लोग  दीवारें गिरती रहती हैं स्कूल की झील में छपा छप  संगमरमर का चौंतरा लोग उखाड़ के पत्थर ले गए  अब कच्चा और ऊबड़ खाबड़ है
एक बूढ़े ने पूछा   वो सब तो ठीक है
 तुम्हारे पिताजी का नाम
रोशन लाल जी भाटी
 उस स्कूल के हेडमास्टर थे
बूढे का चेहरा रोष से भर आया   ओह
 तो तू है रोशन दादा का सपूत  फिल्म बनाता है न तू
 क्यों रे दाग देने नहीं आया अब क्या लेणे आया
 जैदाद
क्या बात करते हैं  काक सा


 आया था बाद में तो  शूटिंग बन्द करके  विदेश से आणे में जो समय लगा  बस वही लगा
 तेरवीं पर तो यहीं था
मैंने गौर किया कि मेरा लहजा अचानक बदल गया  बहुत पहले छूट गए लहजे ने उछल कर ज़बान पर सवारी कर ली
काक सा सलुम्बर वाले संगीत रत्न जनार्दन प्रसाद मिश्र जी का ठिकाणा था न  गुलाब हवेली जिसके पिछ्ले हिस्से में हम किराए रहते थे
बूढा पिघला   अपनी हवेली तो जीते जी जनार्दन बाव जी ही मंदिर के ट्रस्ट को गिरवी कर गए थे  मंदिर वालों के चलते तो वो रहते रहे
 फिर अनिल बख्शी ने अपने नाम करा लिया
कौन अनिल बख्शी
 लेकिन वो घर है कहाँ
है एक
 पहले वकील था  अब भू माफिया है  हवेलियों को होटल बनाता जा रहा है  कुछ खरीद कर  कुछ फर्जीवाड़े में
 अभी आधे में हवेली के फर्जी हकदार  जनार्दन के रिश्तेदार कब्जा करे हुए हैं  ताला है आधे में  जो अनिल बख्शी का है
और पद्मा और मृदुला


 कहाँ गए फिर
उन पतिताओं की सबकी गति स्वयं ही हो गई
कह कर वह बूढ़ा आगे बढ़ गया
सुनो तो काक  गली कौन सी थी हमारी  समझ नहीं पड़ रही
वो मसीन है न  बैंक की उधर ही
गली के मुहाने पर आकर वह ठिठक गया  गुलाबी लहरिया आँचल लहराता दिखा और ओझल हो गया
 छत पर आती–जाती माँ का  जो सूखे पापड़ या बड़ियाँ उठाने जाती थी
 पिछली गली का अन्दाज़ लगाया जहाँ जनार्दन काक की गुआड़ी थी  छत से छत मिली थी उनकी  उनका आँगन जहाँ कोने में लगे नींबू के सहस्र छोटे गोल पत्तों में छड़ी गौरेय्या शोर मचाती थी और उसके नीचे बर्तन धोती नीलिमा मुझे देख मुस्कुराती थी
 काक के गान के साथ तानपूरा बजाती पद्मा पलक उठाती और एक वैराग्यभरा निर्वात अंतरिक्ष तक फैल जाता
 वह संगीत के सम्मोहन में डूबे उस निर्वात की प्रतीक्षा करता
ध्रुपद की शुद्धता वैराग्य जगाती है  बाऊजी यह अब मैं नहीं सीखूँगी
  कहती हुई पद्मा मुस्कुराती और तानपूरा रख मुझसे पूछती   हरे चने का पुलाव खाओगे
मैं उचक उचक के दो दो सीढ़ियाँ चढ़ता और कूद कर दूसरे घर के आँगन में आगल लगा दरवाजा खोल कर अन्दर
सोचता हुआ मैं गुआड़ी तक चला आया  गुआड़ी छोटे–छोटे टुकड़ों में बँट गई थी  बेतरतीब कंस्ट्रक्शन
 एक कमरा इधर  एक बाथरूम  एक दो कमरों का सेट  सब जगह किराएदार
 बीच का अहाता जो एक सड़क जितना चौड़ा था  गलियारे में बदल गया था  जहाँ एक पुरानी कार  सात–आठ दुपहिया वाहन अँटे थे
 घरों के बाहर बासी मौन पसरा था  कुछ स्कूल से थक कर लौटे बच्चे चुपचाप खेल रहे थे
 रसोइयों से शाम के खाने का धुआँ उठ रहा था
किससे पूछता कि कभी जो यहाँ रहते थे कहाँ चले गए
 तभी एक चेहरा ठिठका एक घर की बॉलकनी में  एक माँसल  दोहरे बदन की स्त्री तेजी से सीढ़ियाँ उतरती नीचे आ गई
आप  दा
अरे  मैं चित्रा
मृदुला की चचेरी बहन  आपकी गली के स्कूल में जाती थी पढ़ने  भूल गए आपकी कितनी तो चिट्ठियाँ पहुँचाई हैं
अ


 ओह


 चितली


 
 पहचाना ही नहीं मैं
आइए न ऊपर
बाद में
कहाँ चले गए सब
जाने दीजिए दादा  काक के साथ ही किस्सा हो गए वो दिन
 अब कोई नामलेवा नहीं काक का  पहले थूकते तो थे  अब तो याद ही नहीं किसी को  राजगायक जनार्दन प्रसाद मिश्र की
 वो विषय न छुएँ तो अच्छा  मेरा आपका दोनों का मन दुखेगा
उसने गलियारे में अपनी बमुश्किल निगाहें अटाईं
जहाँ लाल कनेर उगता था वहाँ राख थी उपलों की
 लाल कनेर जिस पर हवा अपना रथ बाँध जाती और पूरी गली में फरफराती घूमती
 जिन्होंने चाव से लाल कनेर लगाया था वे लोग चले गए  अजनबी आ बसे  आँगन पर बन गई मंज़िल दर मंज़िल  हवा ने पलट लिया अपना रथ  गौरेयाँ रूठ कर चली गईं
 रास्ते नाराज़ हो गए
फिल्म बनाने आए थे
 आपकी दोनों फिल्में मैंने देखीं  नीला चाँद और सीमांत
 फिर नहीं बनाई
कहाँ ठहरे
 चलो न ऊपर  चाय तो पी जाओ
बाहर ठहरा हूँ  एक होटल में
 बाद में


 बाद में
 अभी चलूँ बाद में मिलूँगा  अभी महीना भर यहीं हूँ
 स्क्रिप्ट पर काम करना है
 तुम साथ काम करोगी
मोटी हो गई हूँ
 हीरोइन कैसे बनाओगे
  दोनों खिलखिला पड़े  एक पल को मन से कोई गर्दो–गुबार झड़ गया
फुरसत से आएँगे तो खोलेंगे पोटली
 आप तो जानते ही हो मेरा पहला घर तो वही था  वहीं से टिफिन  वहीं होमवर्क

 अपने घर में तो तीसरी छोरी


 बेज़रूरत की बोझ
 बड़े पापा के यहाँ  तीन लक्ष्मियाँ वैसे ही चौथी
 बढ़िया खान–पान  पढ़ाई  संगीत का माहौल


  चित्रा में गुम चितली मुस्काई
अतीत की चितली   खोलो न दादा चिट्ठी  मेरे सामने खोलो  दीदी पूछेगी  पढ़ कर आपने कैसे मुस्काया था
चल भाग पगली
आपकी सौगन दादा  पद्मा जीजी ऐसैइच पूछती है
मेरी सौगन खाती आई है तो बता  कहाँ है  वो सब
  एकाएक मैं यह क्या बोल पड़ा
सौगन कब खाई मैंने 
 क्या जानना चाहते चेतन भाई सा
 अच्छा  जानना ही चाहते तो क्या फायदा
 दूसरों के मुँह से अफवाहें सुनो और दुखी हो जाओ मेरी तरह  सुनो  लगभग पूरा सच  थोड़े में ज्यादा सुनो  जो मैं जानती हूँ
 नीलिमा की मौत का तो पता है न आपको
मैंने सर हिलाया  नीलिमा के साथ ही काक सा ऐश्वर्य चला गया  पद्मा घर पर ही कथक सिखाने लगी थी  मृदुला अच्छा पढ़ रही थी  हॉस्टल में रह कर लॉ किया उसने
 अनिल बख्शी के साथ काम कर रही थी तब
 एक दिन उसी से भाग कर शादी कर ली  दूसरी शादी
 उसके बाद पद्मा को शराब की लत क्या लगी कि वह आए दिन बड़े पापा से झगड़ती  शराब इतना पीने लगी कि उसका डांस स्कूल भी बन्द हो गया  उसके गम में बड़े पापा मर गए
 तेरहवीं होते ही वह फिर शो वगैरह करने लगी जगह जगह  हवेली में अकसर ताला लटका रहता  एक रूसी आदमी के साथ लोग उसे अकसर देखते थे  घूमते हुए  फिर एक दिन पद्मा ताला लगा कर जो गई फिर आई नहीं  शायद उसी रूसी संगीतकार के साथ चली गई
 यहाँ बस अब मृदुला बची है  मैं उससे चार साल पहले मिली थी
 वह ऑटो में चुपचाप आई थी  अपना हिस्सा देख कर चली गई  मेरी बातों का हाँ–नहीं में उत्तर देकर
 मुझे उसका सही–सही पता नहीं मालूम


 उसे देखा ही नहीं कभी
 ये कहते हैं  एडवोकेट बख्शी अब एक हैरिटेज रिसॉर्ट चलाता है
 हम सबका हिस्सा खरीद कर यहाँ भी


 हम नहीं खाली करेंगे चेतन भाई सा  मृदुला से मिलो तो बता देना उसे
इतिहास सिर्फ जन्म से मौत तक की तारीख बताता है  इसके बीच जिन्दगी को ही तलाशना मुश्किल है कि दरअसल जीने के सघन पलों में ठीक–ठीक हुआ क्या था
नए साल की पूर्व संध्या थी  हम दोनों मोटरसाइकिल पर सज्जनगढ़ गए थे  शाम के चार बजे थे  बड़ी छायाओं के पड़ने के दिन थे  धूप चित्रलिखित–सी इस झीलों के शहर पर पड़ रही थी
 पूरा दृश्य इतना सुन्दर और अविश्वसनीय तौर पर खूबसूरत लग रहा था  जैसे कि मॉर्फ  कंप्यूटर के फोटोशॉप की सहायता से  फोटो को बदल देना  किया गया हो  धूप को जगह–जगह एक सा कट–पेस्ट कर दिया हो ऐसा लग रहा था
 वे दोनों उपर जाकर एक झरोखे में बैठे ही थे कि शाम ढल गई
 वह अपने होंठ मेरे करीब ले आई कि सूरज गड़प से झील में डूब गया


 हम दोनों सिलुएट बन गए
 वाइड एंगल जंगल से घिरा किला  परकोटे  विशाल द्वार  गुम्बद  झरोखा
 क्लोज़ अप सिलुएट का


 एक मेहराबदार गुम्बद के नीचे  एक लड़का और एक लड़की एक दूसरे को बेतहाशा चूमते हुए
इन खण्डहरों को देखकर बाबू  मुझे कभी रानी होने का चाव न हुआ  मुझे सिटी पैलेस का दरबार हॉल देख कर वहाँ हमेशा नाचने का मन हुआ
 पता है क्यों
क्यों
रानी होकर  छोटे गवाक्षों में  गोखड़ों के पीछे घूँघट मार कर अदृश्य होने के लिए मेरा अस्तित्व तब भी तैयार न होता
 मैं आज वह सब जीना चाहती हूँ जो बाकी की दुनिया आनेवाले वक्त में जिएगी
 खुश होना बहुत आसान है  मैं पुरज़ोर तरीके से जीना चाहती हूँ
 उदास और अकेले हो जाना चाहती हूँ प्रेम में
 यही वो दरवाज़े हैं जो अंतहीन आनन्द के द्वार पर लगे हैं  इन्हें खोलना चाहती हूँ
  वह उस शाम बस प्रेम पर बात करती रही
 प्रेम ही नहीं  अभिसार पर भी
 गीतगोविन्दम् – शाकुंतलम्
रतिसुखसारे गतमभिसारे मदनमनोहरवेशम्
न कुरु नितम्बिनि गमनविलम्बनमनुसर तं हृदयेशम्
धीरसमीरे यमुनातीरे वसति वने वनमाली
उस किले का सिलुएट  छाया–चित्र  मेरे मन में सदा रहेगा  एक गुम्बद के नीचे  एक दूसरे को चूमता एक प्रेमी जोड़ा
 उस शाम पहली बार हम दोनों ने बकार्डी पी


 पहला चुम्बन लिया   पद्मा  जो करेंगे अब साथ करेंगे
 साथ रहेंगे
बाबू  मुझे शादी नहीं करनी  क्योंकि वह होनी नहीं है  उम्र  जाति सबमें मैं तुमसे बहुत बड़ी हूँ
 यह तय है कि हम दोनों साथ रहेंगे  हमेशा  ऐसे ही
 जो करेंगे साथ  कहीं भी जाएँगे तो साथ
मैंने उस रात पद्मा को नहीं जीवन में हासिल हुई उस पहली औरत की तरह अपनी तरफ खींचा था  उसकी छातियाँ छोटी और सख्त थीं  वे उन परिन्दों के बच्चों के पेट की तरह मुलायम और गुनगुनी भी थीं जो घोंसलों से गिर जाया करते हैं
 उसकी पलकें काली तितलियों की तरह सारी रात हैरानी से झपकती रहीं
मुझे प्रेम करो  बाबू


 मुझे भोगो
क्यों गया था मैं  पुराने फ्रेम पर चिड़िया की तरह चोंच मारने
उन दिनों वाली  मेरे भीतर की वह विकल चिड़िया


 मैं देख पा रहा था  पद्मा  उन दिनों तुम्हारे ऐश्वर्यशाली गुआड़ी की दीवारों में पड़ती दरारें
 दिन रात महकने वाली रसोई के जाले  साटन के परदों के उड़ते रंग
 मैं हर शाम अपनी छत पर चढ़ा हुआ देखा करता दिनों का बदलना  गँठिया से बेहाल काक  तुम्हारा और नीलिमा का आए दिन के बाहर के शो
 रात को मैं चुपचाप देखता  सुनता मोहल्ले की सरग़ोशी


 डरता था
 दीप्तिहीन हो गई थी नीलू  तुम जब साथ हाथ पकड़े निकलती थीं शो के लिए दबे पाँव  मोहल्ले के नीम और पीपल की छाया में रोशनी से खुद को और उसे बचा कर
 मैं तुरंत अपना लैम्प बुझा देता
 मगर कोई था जो समूचे क्षितिज पर बिखेर देता था सितारों का घना झुंड  मैं जान जाता था क्योंकि तुम लौटती थीं अकसर मेरी नींद से उचाट आधी रात बीतने के बाद में और बगल वाले घर में एक उनींदी सुबह चहलकदमी से भर जाती
 तुम्हारी महत्वाकांक्षाएँ सब को उबारने की जगह डुबो रही थीं  वह दलदल था


 और तुम धँस रही थीं
तुम्हारे काक को गाने नहीं बुलाता कोई  मेरा और नीलिमा का भविष्य इन्हीं शोज़ में है बाबू
 मैं नहीं जाऊँगी तो


 देखो अभी रूसी फेस्टिवल का बुलावा आया है  कल फ्रांस से आएगा
 सांस्कृतिक केन्द्र की गगन कौर ने ही सिफारिश की थी  जिससे तुम और बाऊ जी चिढ़ते हो  बताओ बिना जानपहचान यहाँ कौन पूछता है
 मुझे अपने नीचे ज़मीन तो बनानी है न  वरना छोटे शहर के आर्टिस्ट की क्या बिसात
छोड़ो कैरियर  हम शादी कर लें
खिलाओगे क्या
मुम्बई जाएँगे  वहाँ फिल्मों में लिखूँगा
सोच लो चार साल छोटे हो
मर्द औरत से छोटा तब भी नहीं होता जब वह बच्चा होता है
जा जा बड़ा आया


 बाबू
कितना कहा अब मत कहा कर बाबू  जीजी भी अब चेतन कहती है
चल हट मैं तो बाबू ही कहूँगी  नंगा घूमता था तू


 मेरे आगे
तुझे सजा मिलेगी इस जा–जा की


 यहीं अभी


  और मैं उसका गला दबा देता


 वह दबा लेने देती  कुछ देर बाद मैं छोड़ देता फिर देर तक गला चूमता
 उस पर बने अपनी ही उँगुलियों के निशान
मैं जानता था  उसे इस पल मेरे प्रेम की कहीं दरकार नहीं थी  उसे नहीं चाहिए थी अतीत की क़ैफियत  न भविष्य का कोई साझा स्वप्न
 उसकी पटरियाँ मुझे बदलती दिख रही थीं चलती हुई रेल में से जैसे दिखती हैं
 उसे जब मैं समझाता तो वह भीतर तक उदास और नाराज़ हो जाती
 घण्टों चुप रहती या तल्ख़ ज़बान हो सब पर चीखा करती
 साथ बिताई बरसों–बरस की जिन्दगी यूँ ही तो व्यर्थ नहीं की थी
 अलग–अलग तरह के व्यक्तित्व के बावजूद वे बहुत अधिक एक से थे
 कम से कम मैं तो यही समझता रहा अंत तक
मैं दस लोगों की मार्फत टुकड़ा टुकड़ा मिला  एक पता हाथ में उलटता–पुलटता शहर के अपेक्षाकृत ऊँचे हिस्से में चला आया   भैरव विलास
 यह एक सुन्दर  राजपूताना शैली में बनी विला थी  जिसकी बॉलकनियाँ झील के पानी से बतियाती थीं
 बल्कि कोई पुरानी हैरिटेज इमारत थी  दीवारें गेरुए रँग से पुती थीं  प्रवेशद्वार पर बड़ा लकड़ी का गेट  दोनों तरफ ताखों में भैरव की काली मूर्तियाँ डटी थीं  द्वारपाल बन
 उन पर पुता सिन्दूर और कौड़ियाली आँखें  बहुत रहस्यमय लग रही थीं
 मैंने दरबान को अपना नाम बताया  भैरवद्वय को नहीं  असली दरबान को
 थोड़ी देर बाद मैं स्विमिंग पूल के किनारे खड़ा था
 मौजैक का बना टैरेस बहुत खूबसूरत था  बड़े बड़े पेड़ टैरेस पर छाए थे
 पहली मंजिल पर स्विमिंग पूल
वाह
 दरबान ने टेबल सजा दी  शराब  बर्फ  स्नैक्स  जूस ला दिया  मैं बैठ गया  पूल में कोई तैर रहा था  शाम ढलने के बाद का अजब संक्रमण काल था  एक लम्बी पुरुष आकृति बाथरोब लपेटती पूल से बाहर आई
काले सफेद बाल  सतर देह  तीखी मूँछ  विलासी होंठ और मारक साँवला रंग


 नो डाउट  इस कमाल के आकर्षक आदमी की दूसरी पत्नी बनने में मृदुला न झिझकी हो
मैं  अनिल बख्शी
उसने हाथ बढ़ा दिया   चेतन भाटी
माफ करें  इंतजार करना पड़ा आपको
 मुझे दोनों वक्त मिलने के इन पलों में तैरना बहुत पसन्द है
 बहुत तिलिस्म होता है इस समय में  गुलाबी से साँवला होता आकाश जो कि पूरे दृश्य पर पारदर्शी उलटे ढक्कन सा औंधा पड़ा होता है
 अबाबीलों की जगह छोटी चमगादड़ें  फ्रूट बैट्स  ले लेती हैं और आपके बिलकुल ऊपर उड़ती हैं
 नीला पानी भी सलेटी होने लगता है  धीरे धीरे पानी के भीतर कुछ नहीं दिखता
 फ़्लड लाइट के चारों तरफ देखो तो भीगी – पानी भरी आँखों से हज़ारों प्रकाश पुंज नाचते दिखते हैं
 अलौकिक  एकदम अलौकिक
 एक जादू का वक्त होता है यह
 बहुत रहस्यमय
 एक–एक कर तारे उगने लगते हैं  आकाश की नीली गुफा की कैद से छूटे जुगनुओं सा
 तारों के उगने की सुगबुगाहट  रात किसी नाज़ुकमिजाज़ स्त्री के काले गाउन की सरसराहट की तरह आहिस्ता से आसमान के फलक पर फैल जाती है  रोशन पंखों वाली तितलियाँ कन्धे पर बिठाए चाँद नाटकीय ढंग से अचानक आकर रात की कमर में हाथ डाल देता है और फिर शुरू होता है वाल्ट्ज़
अरे वाह  आप तो कवि हैं
कोई कवि नहीं हैं  जो हैं वह यह समय बना देता है
  कह कर उसने वेटर को इशारा किया   जा  भाभी सा ने भेज  तो आप फिल्म बनाते हैं
जी  स्क्रिप्ट राइटिंग की है  बहुत फिल्मों की  फिर तीन फिल्में बनाईं भी
आपका परिवार नहीं आया
 उदयपुर देखने लायक जगह है
आय एम डिवोर्सी
ओह  मेट्रो कल्चर
उसे दोष क्यों दें  मैं कलाकार हूँ  शायद कलाकार शादी के लिए नहीं बने होते
 वैसे भी उदयपुर नया नहीं है मेरे लिए  गोगुन्दा अपना ठिकाना है
यहाँ आप रहे हैं
 यह मृदुला ने नहीं बताया
  वह बुरी तरह से चौंका   यह जानकारी नितांत नई थी उसके लिए
दरअसल  बहुत पहले चला गया था मुम्बई  कॉलेज खत्म करके ही
  वह हँसा  अजीब सी हँसी
 मेरे साथ साथ  उन तीनों बहनों के अतीत की राख को उड़ाती सी
भाभी सा ने आपको और मेहमान को कमरे में बुलवा भेजा है
आप चलिए  मैं आपको डिनर पर मिलता हूँ  कुछ फॉरेनर गेस्ट एक्स्पेक्टेड हैं
  वह अदब से झुका  और घमण्ड से मुड़ा और चला गया
 करेक्टर है ये तो पूरा  आएगा बच्चू तो इसमें नहीं तो अगली फिल्म में आएगा  राजस्थान की हवेलियों के भू माफिया के हेड की तरह  अदब और ठसकदार विलेन की तरह
 मैंने तय कर लिया
गलियारे


 कमरे

 गलियारे

 फव्वारे  गलियारों की दीवारों पर पुरानी श्वेत श्याम तस्वीरें लगी थीं
 दावतों की  शिकार की  शादियों की  परिवार की सामूहिक
 रंगीन काँच के झरोखे  झूमर
 मृदुला के कमरे पर वेटर ने बहुत हल्का सा खटखटाया   भाभी सा
वही सुन्दर  सफेद सादा मगर ज़हीन चेहरा मेरे सामने था
भाई सा
  एक सच्ची खुशी  सच्चा उत्साह उसके चेहरे पर था
 मैंने उसे कन्धों से थाम लिया
  मृदुला तुम


 मेरे मीठे अतीत की इकलौती ज़िन्दा चीज
मेरी बात सुनते ही हंसिनी ने उड़ान को फैलते पर समेट लिए  वह कुण्ठित हो गई
उसकी आँखों ने सहम कर कहा    श्शश
चेतन भाई सा  अन्दर आइए ना
  उसका सहमापन  सिमटा हुआ अस्तित्व पढ़ रहा था
खुश हो न
देख तो रहे हैं ना  मुझे ऐश्वर्य की कमी है कोई
मैं सुख की बात करूँ तो
उसके चेहरे पर पसीना आ गया ठंड में भी
अच्छा जाने दो  मैं फिल्म बना रहा हूँ  क्या सहायता करोगी
शायद नहीं  पद्मा जीजी का नाम यहाँ निषेध है
तुम्हें कैसे पता कि
मैं नहीं जानूँगी क्या 


 कि बरसों बाद क्या आपको लौटा कर लाया है  अतीत जो अब अतीत नहीं किस्सा कहानी रह गया  एक नॉस्टेल्जिया
पद्मा आखिरी दिनों जहाँ रही  वो घर किसके नाम है
वो कोने वाला हिस्सा अब भी है  बाकि पापा के चचेरे भाइयों के पास है
 नाम वाम क्या है
 बस चाभी मेरे पास है
वह शर्मिंन्दा लगी
क्या मैं वहाँ ठहर सकता हूँ
वहाँ क्यों
 यहाँ ठहरो न  हवेली का आधा हिस्सा होटल है
पागल हो  तुम्हारी ससुराल है


 तुम्हारा पति  उसका दूसरा परिवार
मैं इनको मना लूँगी
 आप यहीं रहो
 बस पद्मा का नाम मत लीजिएगा कहीं भी
फिर बेकार है यह ज़िद  मेरी तो फिल्म का टाइटल ही है   शालभंजिका
अरे
 जीजी का वो फोटो मेरे पास भी था बहुत दिन तक
 गुलाबी कनेर की डाल वाला
पद्मा से अपनी स्कूल की चोटियाँ बनवाती  टिफिन बनवाती मृदुला के चेहरे के भाव देख कर मुझे लगा कि उसके जीवन में अतीत से आती सारी गलियाँ निषेध हैं
 बन्द किताब की तरह था उसका चेहरा  जिसके टाइटल से भीतर का कुछ पता नहीं चलता था  क्याप सा
मैं वहीं ठहरूँ तो तुम्हें एतराज़ तो नहीं
नहीं  मैं वहाँ ठीक ठाक तो करवा दूँ
 जीजी गई तब से बस एक बार खोला  सब वैसा का वैसा ही पड़ा है
मृदुला  उसे वैसा ही रहने देना प्लीज़  कुछ मत बदलवाना
साफ सफाई की तो दरकार है  बहुत जाले हैं वहाँ
बस सफाई
ठीक है
खुद जाना  देखना कोई चीज हिले भी ना  मुझे वहाँ रहना ही नहीं शूट करना है
क्यों गड़े मुरदे उखाड़ते हो भाई सा   मृदुला सिसकने लगी
अरे
 पगली  जिसे प्रेम किया  क्या उसे बुरी छवि में पेश करूँगा
 तू देखना तो  एक मास्टरपीस बनेगा  अमर हो जाएगी शालभंजिका
अभी सफाई की जल्दी नहीं है  फिलहाल कल मैं कुंभलगढ़ जाऊँगा  वहाँ जाकर जम कर स्क्रिप्ट पर काम करूँगा  जब तुम बता दोगी कि साफ हो गया तो मैं लौट आऊँगा
 जब सारा काम हो जाएगा  फिल्म क्रू के लिए वहीं लॉजिंग बुक करके  जीजी के पास गोगुन्दा जाऊँगा  उन्हें उदयपुर ले आऊँगा
 शूटिंग से पहले
कुंभलगढ़ का यह जंगल ठीक उसी की तरह रहस्यमय है
 यहाँ की सुबहों और शामों में घनेरा अन्तर है
 सुबह पंछियों की काकली में गूँजता है यह जंगल  तो दोपहर में यही जंगल सुस्ता रहे तेन्दुए सा लगता है
 शाम घर लौटने की विविध गतिविधियों से प्रतिध्वनित सी और रात विकल कर देने वाली उदास शान्ति में डूबी डूबी
 यहाँ जैसी व्याकुल कर देने वाली शान्ति मैंने कहीं नहीं देखी और ये सौन्दर्य तो किसी कुशल चितेरे की कल्पना में भी नहीं समा सकता  यह सौन्दर्य तो अद्भुत है  नितान्त अद्भुत
 यह स्वप्न किसी और का था और इस स्वप्न में भटक मैं रहा हूँ  एक शापित यक्ष की तरह
 पेड़ों ही पेड़ों से होकर गुजर जाते उच्छृंखल बन्दरों के झुण्ड
 मोड़ से घूमते ही अचानक सामने आकर चौंका देने वाला नित नवीन दृश्य
 यही तो था उस वनकन्या का स्वप्न
 पद्मा चाहती थी  यहाँ बसना कुम्भलगढ़ के इन्हीं रास्तों में
 जब हम दोनों मोटरसायकिल पर शहर के बाहर निकल आते तो वह रास्तों में बार बार उतरती
किसे चाहिए घर–बंगला
 ऐसी एक झोंपड़ी डाल लेंगे  लीपा आँगन
 छप्पर पर चढ़ी तोरई की बेल  आँगन में महकता मोगरा  तुलसी


 एक खाट
खाट ज़रूर चाहिए

 हाँ
हाँ नहीं तो क्या  जो ऊपर उसके घुटने छिलें  जो नीचे उसकी पीठ
लफंगी
वह स्वयं तो किसी कोहरे में छिप गई है  जहाँ से बस कभी–कभी उसकी आवाज़ गूँजा करती है
 वह कहा करती थी – हम–तुम इसी ज़मीन के तो मौसम हैं  कहाँ जाएँगे
 लौट आएँगे यहीं  मैं भी  तुम भी
सोलह वर्ष बीत गए  और आज अतीत दुहराता इस जंगल में बैठा हूँ
 झिंगुरों की आवाज़ों और बढ़ती स्याही से बेखबर सा
 अब तुम अदृश्य हो पद्मा  किसी पराए देश में  तुम्हारी जीजिविषा खुलती क्यों नहीं  तुम चीख कर बाहर क्यों नहीं आ जाती हो
वन विभाग की एक गेस्टहाउसनुमा कॉटेज में मेरे रहने का इंतजाम हो गया है
 बचपन के एक सहपाठी के सौजन्य से
 यहाँ जीने के मूलभूत साधनों में मेरे बिस्तर  कपड़ों से भरी अलमारी  किताबें  एक छोटा म्यूजिक़ सिस्टम  एक पोर्टेबल टीवी रखे हैं बस
 वैसे इस रिसोर्टनुमा कॉटेज में एक और बेडरूम  एक लिविंगरूम  किचन तो है ही
 पर मैं इसी कमरे में रहना पसंद करता हूँ  इसके पीछे एक छोटा सा स्क्वॉश कोर्ट है जो लगभग जंगली झाड़ झंखाड़ से ढक गया था
 मैंने इसे अपने खेलने लायक बना लिया है
 इस कमरे में एक बहुमूल्य सी चीज है जिसे मेरा एकमात्र ऐश्वर्य कहा जा सकता है  एक खुशनुमा तितली की तस्वीर है  ग्रेशल की रंगीन तस्वीर
यहाँ मेरा एक सहचर भी है
 मेरा यह सहचर एकदम अनोखा है
 पूरी लगन से सेवा करता है
 बोलता कम है  आदिवासी गीत गुनगुनाता रहता है
 मेरा हर क्रियाकलाप बड़े ध्यान से देखा करता है
 खाना ऐसा बनाता है कि मेरा प्रयास रहता है कि खाना जिव्हा पर कम से कम रहे  सीधे गले में उतर जाए
 कभी कभी मूड में होता है तो अहाते से ख़रगोश या तीतर–बटेर पकड़ कर अपनी पारम्परिक रेसिपी से उसे पकाता है
 आज ऐसा ही हुआ था  बस खाना खाकर लेट गया था
 सालों बाद दोपहर में यूँ लेट पाने की फुरसत नसीब हुई थी
 आदत नहीं थी सो नींद ही नहीं आई
 उठा और चला आया इस ओर भटकने और खो गया अतीत के बीहड़ में  जिसका भी इस जंगल की भाँति कोई ओर छोर नहीं
 बहुत उलझ कर लौट जाता हूँ
 लौट कर घने शीरीष की डालों से ढकी बॉलकनी में  इज़ी चेयर पर जा बैठता हूँ
 शाम होते ही जंगल का कलरव नीरवता में बदलता जा रहा है
 रात ढलने तक यहीं बैठूँगा और बस पद्मा के बारे में सोचूँगा और लिखूँगा
 यहाँ आकर नम हवाओं और सीली हुई स्मृतियों के असर ने उस काष्ठ को जीवन और स्पंदन दे दिया है  जिसमें पद्मा की स्मृतियों के नये  रक्तिम किसलय फूट पड़े हैं
पद्मा तो एक बरसाती नदी थी  जब तब मुझमें बहती सूखती रहती
 अब तो वह एक आभास मात्र है  कच्चे ग्राम्य गीतों की तरह दूर से महसूस भर होती है
 उसी की तरह उसका स्नेह भी अनोखा था
 प्रेम में अगाध विश्वास था उसे  कोई फिल्मी या आकर्षण जनित प्रेम नहीं सहज मौलिक प्रेम जिसकी परिभाषाएँ भी मौलिक हुआ करती थीं
 उसके शब्दों में प्रेम की सराहना कभी आम संवादों में नहीं होती थी  जैसे आत्माओं का सहस्पंदन ही प्रेम है
 उतना ही अनश्वर  देह से परे होकर सोचें तो वह कभी भी  किसी से भी हो सकता है
 उसे गुनाह  समर्पण  शील संकोच जैसे शब्दों से चिढ़ थी  उसके अनुसार प्रेम तो प्रकृति सा निर्बन्ध होता है  वैसे ही जैसे दो फूल साथ खिलें  आपस में टकराएँ  अपना पराग बाँटे फिर मुरझा कर पांखुरी पांखुरी हो बिखर जाएँ
 वह बहुत उलझाती थी और मैं बहुत समय तक तो जान ही न सका कि वह मेरे लिए क्या सोचती है
 उसकी उन मौलिक परिभाषाओं ने खूब छला इतना कि आज तक ठगा सा बैठा हूँ
पद्मा  ये जन्म किसी तरह बिता लो
 अगर पुर्नजन्म होता होगा तो उस जन्म में फिर मिट्टी में साथ खेलेंगे और उसी पेड़ की डालें हिला हिला कर भीगा करेंगे
 उस दिन वह मेरे वक्ष से लग फूट फूट कर रोई थी
 जब दो व्यक्ति प्रेम में डूबे होते हैं तो वे सोचते हैं उनका प्रेम छिपा है बस उनके दिलों में  उन्हें कोई नहीं देख रहा
 उनके प्रेम का बिरवा उनकी गुँथी हुई हथेलियों में छिप कर बढ़ रहा है
 किन्तु पता नहीं कब इस पौधे के बड़े बड़े सब्ज हरे पत्ते हथेलियों से बाहर आ दुनिया को चौंका जाते हैं
 हमारे साथ ऐसा ही कुछ हो रहा था
वह मुझसे चार साल बड़ी थी  और मैं होश सँभालते ही उससे प्रेम करने लगा था
 ओह
 उसकी स्पंदनों से भरी लहर लहर देह की याद इस कुहासे से भरी सुबह में मुझे कँपा गई
 कॉफी के घूँट भरते ही ढेर सी कडवाहट सीने में उतर गई
 हवा में शीतलता बढ रही है
 दूर किसी पेड़ से आई बंदर की चीख क्षणिक रूप से सिहरा जाती है
 सुबह बस होने को है पर उजाला नहीं धुंधलका बढ रहा है
 ढेर से अंगारों से विचार और सवाल कोहरे के अस्पष्ट पर्दे पर खिल रहे हैं
 हर सवाल में  हर विचार में वही साफ धुली तस्वीर
 इतने बड़े अरसे बाद अतीत टूटती दीवार सा मुझ पर ढह गया है  मैं अचेत पडा हूँ और वह तमाम गुनाहों से परे हो गई है
 मैं पूरी रात स्क्रिप्ट पर काम करता रहा हूँ


 मगर इस हहराती नदी सी गाथा के खुले किनारे बहुत हैं  बाँधू कैसे
पूरी नोटबुक के की बोर्ड पर खट–खट करते बीत गई  चलो एक लम्बा दृश्य तो बना
बहुत कुछ वह कहती रही  बहुत कुछ मैंने कहा
 इतने अलौकिक सम्बन्ध का कटु अंत मुझे तोड़ गया
 फिर भी कार लेकर उसके घर पहुँचा था
 न जाने क्यों गेट की आवाज सुन वह नीचे चली आई थी      कौन है चौकीदार जी
मुझे उसका यूँ मेरे आने की उम्मीद करना भला लगा और फिर से लगने लगा कि इस संबंध की अलौकिकता हमेशा रहेगी
तो तुम्हें हमेशा की तरह पता था कि मैं आऊँगा
  वह चुप रही
इतने लम्बे बाल क्यों कटा लिए
  वह चुप रही
 दीवार में बने एक छेद की मिट्टी कुरेदती रही
 उसने लम्बी नारंगी स्कर्ट पहनी थी और गुलाबी टी शर्ट जिस पर लिखा था   आयम नॉट सेल्फिश  बट आय नीड एवरीथिंग
अपना खयाल रखने का आश्वासन दोगी तो मैं भी जी सकूँगा
मेरे लिए वे बहुत कठिन पल थे  पीड़ा से घनीभूत मगर वह बोली   चलो लाँग ड्राईव पर चलें
कहाँ
शहर से बाहर  उन्हीं रास्तों में जहाँ शिरीष के जँगलों में पीले फूल खिले होंगे
 उसी दिन उसने कोहरे में डूबे रास्तों पर धीरे धीरे चलती हुई कार के भीतर मुझसे लिपटते हुए कहा था  कि –  आज बता दूँ  जो मैं बुदबुदाती थी वह डायनिसस के मंत्र थे – जो शराब  पुनर्जन्म और प्रजनन का देवता है
 मैंने कहीं पढ़े थे  किसी पुरानी किताब में ग्रीक मायथॉलोजी की
  कहते हुए वह किसी बेहद गोरी गेइशा औरत की तरह दिख रही थी
ऐईईईई रोको  भूल गए आगे खुली रेल्वे क्रॉसिंग है
 और देखो उधर    एक इकलौता इंजन हमारे आगे से गुज़र गया
उफ्फ
 कोहरे में सच में कुछ नहीं दिखा था     अभी वो मंत्र सच हो जाते  साथ मर कर साथ जन्म लेते  आगे के जन्म में साथ प्रजनन करने को
  खिलखिलाती वह उतर गई कार से
 भग्न मंदिर के अहाते में था उसका प्रिय शिरीष  उसके सारे फूल रात हुई बरसात में झरे पड़े थे  पेड़ नंगा था
 कोहरे में किसी प्रेत–सा खड़ा  बस महक ही महक फैली थी और कोहरा  उसी में से आवाज़ आई
अच्छा सुनो एक बात बताओ क्या तुम ऐसे बच्चे के पिता बनना चाहोगे जो तुम्हारा न हो
मैं अचकचा गया था
आय एम इंटरेस्टेड इन कनक्लूज़न


   मैं चुप रहा
आई हैव कनक्लूडेड
बस वही आखिरी दिन था जब मैं पद्मा से मिला था
मुझे इसे फिल्म में बड़ी ट्रिक से लेना था
मन को अन्यमनस्कता से बचाने के लिए एक पेग व्हिस्की ले लेता हूँ
 सुबह चार बजे सो जाता हूँ  नींद के घेरों में भी वही सब पद्मा  उसकी बातें  उसकी हँसी तो कभी रुदन
 नींद से अचानक जाग कर अपने चतुर्दिक को पहचानने की कोशिश करता हूँ
 एक परछाईं लगातार साथ रह रही है इस बार
 बहुत कुछ अनजाना–सा जो अपनी चुप्पी में खुद को व्याख्यायित कर रहा है
 पद्मा समेत  मेरे दूसरे पात्र भी चुपचाप आकर मेरी गुमी हुई नींद से खेलते हुए अनमने से मेरे सिरहाने खड़े रहते हैं  अपना अतीत  अपना दर्शन  अपना–अपना तुर्श व्यक्तित्व लिए
सन्नाटा अपने पंखों की फड़फड़ाहट से अपने ही अहसास को कम कर रहा है
 सन्नाटा चीरती हुई आवाजें मेरे भीतर से उभरती हैं या वातावरण से बता नहीं सकता
 खिड़की खुली रह गई है
 शीशम  चीड़ और कई लम्बे पेड़ों से टकरा कर सन्नाटा चमगादड़ की तरह फड़फड़ाए जा रहा है
 बाहर अँधेरा है  पर यही अँधेरा प्रकृति की हसीन एक अदा है
 किन्तु भीतर का अँधेरा
आते समय एक मोटा बन्द लिफाफा मुझे मृदुला ने दिया था    चेतन भाई सा  यह अब नहीं सँभलता मुझसे
 आप ले लो काम आए तो


 नहीं तो फेंक देना बाहर कहीं
 मैं तो घर से बाहर बहुत ही कम निकलती  जाती हूँ  अलबत्ता शहर से बाहर ज़रूर जाना हो जाता है
यह एक खत क्या था किसी नोटबुक के पन्ने थे  खुद पद्मा के हाथ के लिखे पन्ने  उस पते पर मिला था जहाँ वह रूस जाने से पहले रहती आई थी
 इसे शायद डर कर मृदुला ने खोला भी नहीं था  यह खतनुमा एकालाप न जाने किसके नाम था
 उस पर मेरा नाम तो नहीं था  मगर मैं सिहरता रहा कि किसके नाम था वह आखिर
यह एक आखिरी खत किसी के नाम नहीं था  न खत पर किसी का नाम था


 न सम्बोधन   मैं थक गई हूँ अपनी सच्ची भावनाएँ छिपाते–छिपाते
 मुझे अपने चेहरे पर झूठी मुस्कान क्यों चस्पाँ रखनी होती है
 मैं हमेशा बुद्धू या सीधी या पगली क्यों समझी जाती रहूँ  जबकि मैं जानती हूँ कि सामने वाला लगातार बहला रहा है  बेजा अधिकार जता रहा है
 मैं क्यों नहीं दिखा सकती कि मैं नाराज़ हूँ या बहुत अच्छी तरह समझ रही हूँ उनकी छिपी मंशा
 मुझे नहीं पता  मैं जिसे आकाशगंगा समझ कर चलती आई वह जलती चिता थी मेरी  मुझे आग महसूस क्यों नहीं हुई
 ये कैसा पुरज़ोर जोश था
 मैं लौट जाना चाहती हूँ  मगर कहाँ
 जहाँ से भाग आई थी  वहाँ तो लौटने के सारे निशान मिटा आई हूँ
मैं जान गई हूँ कि मैं यहाँ अजनबी हूँ
 मैं इस भाषा को बोलते में अटकती हूँ
 मैं वो शब्द सही नहीं उच्चार पाती जो मेरे नहीं हैं  मेरा उच्चारण मुझे मेरे देश की याद में ले जाता है
 मुझे अपने सारे संदर्भ कटे–कटे नजर आते हैं
 मैं सोचती थी देश छोड़ कर  मुखौटा ओढ़ कर गुम होकर मैं अपने अतीत को छका लूँगी  अगर यह छकाना है तो औरों के लिए होगा  खुद को कोई कैसे छका सकता है
 हमारी अंतश्चेतना मूर्ख नहीं बन सकती
मैं थक गई हूँ वह दिखाते हुए जो कि मैं हूँ नहीं
 मैं संसार को अपना सही आकलन करने के लिए अपना सही कोण दिखाना चाहती हूँ
 मगर मैं डरती हूँ कि पता नहीं सब क्या सोचेंगे


 वास्तविक में मैं ऐसी हूँ  मैं खुद नहीं जानती कि कैसी
 मैं भूल ही गई हूँ कि मैं वास्तव में कैसी हूँ


 मुखौटा पहनने की आदत जो हो गई है
 काश मुझे पता होता कि दरअसल मैं हूँ कैसी
 मेरी मौलिकता क्या है
 मैं कैसी दिखूँगी जब मैं  नितांत मैं होऊँगी
 मैं थक गई हिदायतों से


 ऐसे चलो  यह मत करो वह करो  यह मत पहनो


 वह पहनो


 यह मत कहो
 कहना भी है तो ऐसे नहीं जरा बदल कर  डिप्लोमेटिक बनो
 लड़खड़ाओ मत  लड़खड़ा ही गई हो तो गिरो मत  गिर गई मूर्ख


 तो अब उठ जा  चोट लग गई तो लगने दो


 गलती की है तो दर्द से चीखो मत


 संभ्रांत हो


 गुस्सा पी जाओ
 गाली मत दो पलट कर
 हे ईश्वर  रोक ले मुझे  मैं किसी को चाँटा न मार दूँ प्रतिक्रिया में
 अरे
 जो कहा गया उसकी चीर–फाड़ मत करो
 छिपे अर्थ मत निकालो द्विअर्थी बात के
 बात मत पकड़ो  मर्द तो होते ही हैं ऐसे
 चुप रहो


 ज़बानदराज़ी मत करो
काश मुझे याद होता कि दरअसल मैं दिखती कैसी थी
 मैं क्या महसूस किया करती थी  मैं क्या सोचा करती थी
 मैं कैसा व्यवहार किया करती थी


 या मुखौटा न लगा होता तो आज मैं कैसी दिखती  महसूस करती  सोचती और व्यवहार करती
 अपनों से ही खुद को छिपाते हुए बीमार हो गई हूँ
 बल्कि खुद को धोखा देते हुए
 काश मैं दुबारा शुरू कर पाती


 और अपनी नितांत अपनी तरह हो कर
 जो मैं हूँ रह पाती
 मैं अपनी ही बनाई कैद में हूँ
 माफ करना
 तुम जानती थीं तुम कौन हो


 और फिर भी तुम कभी देख–बूझ नहीं पाई
वैसे अब तक तो मैंने जो चाहा वही पाया है  शायद मुखोटों की बदौलत
 पर अब नहीं सह सकती  अब जब मुझे अपने सामने सड़क दिखती है और अतीत परछाइयों के पीछे दुबका है
 क्यों नहीं मैं बाहर निकल कर अपने डर से लड़ती हूँ
 क्यों मैं इन जिन्नों को अपने भीतर की बोतलों में बन्द रखे हूँ
 जानती हूँ मैं आदर्श व्यक्ति नहीं  जानती हूँ लोग मुझसे कैसे व्यवहार की उम्मीद करते हैं
 मैं यह भी जानती हूँ कि वे सब हँसते हैं सच पर
 लोगों के खिसके हुए मुखौटों पर


 और अपना कस कर थामे रहते हैं
स्मृतियों के चीरे बड़े गहरे लगे होते हैं त्वचा में  यहाँ आप उससे कहीं ज्यादा सज़ा पाकर भी बरी नहीं होते जितना कि जुर्म आपने किया होता है
 खून टपकता है और कालीन पर दाग़ बना जाता है
 क्यों उतरी थी बियाबाँ में माज़ी के
 मुखौटा चीख़ता हुआ हाथ थाम के पट्टी करता है
 मैं हाथ छुड़ा लेना चाहती हूँ
 मगर ऐसा नहीं करती
 क्या मैं डरती हूँ यह जानने से कि मुझे किस–किस से घृणा है
 या मुझे मीठी पीड़ा मिलती है डर कर
 जैसा भी हो पर एक बात तो तय है कि डर और आँसू का भी एक समय होता है
मैंने खुशबू से बहक कर मुलायम पंखुरी वाले  सफेद गुलाब निगल लिए थे  काँटों ने गला काट दिया है
 लाल रंग प्रेम  आवेग पीड़ा का रंग है


 वे गुलाब सुर्ख हो गए हैं
 रक्त सने सफेद गुलाब कभी नहीं जान पाएँगे इस रंग की क्रूरता
 मुझे अब कुछ आहत नहीं करता सिवाय मेरे नाखूनों के  मुझे अब कोई चोट नहीं पहुँचाता सिवाय मेरे अपने
तुम मैं नहीं


 हो भी नहीं सकते
मैं गहरी रातों का सन्नाटा हूँ
 मैं तुम्हारी त्वचा को सिहराता भय हूँ
 मैं वो बाज़ हूँ जो तुम्हारे निशान पकड़ता हुआ पीछा करता है
 मैं एक खुली  खाली कब्र हूँ तुम्हारी प्रतीक्षा में
 मैं तुम्हारा अंत हूँ


 मैं वह हूँ जहाँ तक तुम्हें तुम्हारा हर कदम ले आएगा
 मैं तुम्हारे लिए मृत हूँ  फिर भी मैं बँधी हूँ अभिमंत्रित तुम्हारी खुशी के लिए
 अगर मैं कोई नहीं  कुछ भी नहीं तो समय आएगा जब तुम मेरे जैसे कुछ नहीं होगे


 कोई नहीं किसी के
मैं तुम्हारे लिए नाची हूँ  बेहद कसे हुए धागों में  तुमने मुझे नंगा घुटनों के बल चलाया  यहाँ तक कि धागे गहरे मज्जा में धँस गए मगर टूटे नहीं
 मैं बार बार लटका दी गई
 मैं तुम्हारी मुस्कान की शिकार थी और सोचती रही सब ठीक है  कनपटी पर रखी रिवॉल्वर के डर से मैं चलती रही भरी सड़क पर और किसी का ध्यान कैसे नहीं गया
 कैसे
 मगर आवाजों को क्या हुआ है
 भ्रम में लिपट कर लौट लौट कर आ रही हैं
 जो एक साल पहले निकली थीं गलों से
 वे फीकी और हल्की क्यों नहीं हुईं


 शब्दश  पिघलती हैं शीशे सी


 कानों में
 टूटे पंख  टूटे मन और आत्मा
प्रेम बर्फीला सफेद सन्नाटा है  कभी सुना नहीं गया
 सुन्दरता खून से रँगे सफेद गुलाब हैं  कभी देखे नहीं गए
 पीड़ा तुम्हारे सपनों का लिया गया बदला है  जो कभी पूरा नहीं होता
 न होगा
 मन करता है मैं अपने हाथ तुम्हारे खून से भर कर दीवारें चित्रित करूँ  अपनी ग्लानि  आत्मसम्मान और सम्मान दिखाती हुई कोई तसवीर
 भले ही मेरी आत्मा नर्क की भट्टियों में जलती रहे निरंतर
 तुम तो यही चाहोगे
 एक और मौत मैं अपने कन्धे पर लिए चलूँ
फ्रीक     सनकी तुमने मुझे कहा
 क्योंकि मैं बिन्दास नाचती हूँ
 क्योंकि आग से खेलती हूँ  क्योंकि कसे और फैशनेबल कपड़े पहनती हूँ
 क्योंकि मेकअप करती हूँ
 क्योंकि अकेले दुनिया घूमती हूँ
मैं डरपोक हूँ
 बहुत पहले जंगल में खो गए एक बच्चे की तरह  जो रोने से डरता है  प्रेम से डरता है  किसी पर विश्वास करते हुए डरता है
 मैं पका हुआ घाव हूँ  भरना नहीं चाहता

दर्द मुझे राहत देता है  अहसास देता है कि मैं अभी ज़िन्दा हूँ
 अपने भीतर तालाबन्द  अपने उस मुखौटे में फिट जो सदा मुस्कुराता है
 भीतर मेरा चेहरा टेढ़ा है  आईने में देख मैं इसे ठीक कर देना चाहती हूँ
 मैं तुम्हें सपनों में देखना बन्द कर देना चाहती हूँ
 तुम होना बन्द कर देना चाहती हूँ
 मगर बातों में तुम्हारा नाम है कि गीली  ज़िन्दा मछली सा मुट्ठी से फिसल जाता है
सुबह जागते ही मैं खुद के चेहरे को आईने में देखती हूँ
 इसे ताज़ा और दिन भर के लिए सजग होना चाहिए
 ताकि कोई दर्द और संघर्ष के चिह्न न देख ले
 कोई भी राह चलता  बस में मिलता


 शॉवर  साबुन और झाग


 और हाथ से मलती हूँ इसे ताकि दुख की जर्दी मिट जाए
 कभी इतना रगड़ देती हूँ कि खून निकल आता है
 चेहरा बूढ़ा होने लगा है  झुर्रियाँ दिखने लगी हैं माथे पर
 दुबारा देखती हूँ तो रोने का मन हो आता है
 कोई खटखटा रहा है  जल्दी से बगल में रखा ठहाका ओढ़ लेती हूँ
 या फिर लम्बी सहज मुस्कान
 जो बस टेलरमेड हैं और मेरे लिए ही बने हैं
 काम पर जाती हूँ


 क्लास लेती हूँ
 जो जो मिलता है उसके हिसाब से मुखौटा कसती – ढीला करती हूँ
 बहुत अपने  अपने  पुराने परिचित  नए परिचित  अपरिचित और विरोधी  उदासीन लोग या फिर काम के लोग
 कोई नहीं जान पाता कि हर मुखौटा फिसल जाता है कभी – कभी तो


 ऐसे में जल्दी से वॉशरूम में आकर जूतों  ऊपर चढ़ गई ब्रा या खिसकती जींस से और बालों में बँधे स्कार्फ से पहले मुखौटा ठीक करती हूँ
घर आकर जब भी इसे उतारती हूँ बस थका पाती हूँ
 हँसती या रोती चली जाती हूँ राहत से
 ये हँसी और रोना कोई नहीं देखता सिवाय भगवान के या उसके खुद के
 मास्क मुस्कुराता हुआ रात भर जगता है  मैं वेलियम लेकर सो जाती हूँ
 बचपन का खेल याद आता है आई स्पाइस


बढ़िया थी मैं उस खेल में


 कोई नहीं ढूँढ़ पाता था
कभी कभी तो सब भूल कर मुझे घर चले जाते और फिर मैं खुद को भी नहीं ढूँढ पाती थी
 मैं खिड़्की के बाहर झाँकती हूँ


 एक लड़कीनुमा युवा स्त्री मुँह धोए चले जा रही है  दूसरी तरफ


 बॉलकनी में खड़ी स्त्री पति से बात करते हुए लगातार मुस्कुराए चली जा रही है


 लगातार


 मुझे आश्चर्य हुआ   क्या मैं अकेली ही हूँ जो मास्क पहनती है
 क्या और भी हैं जो बिना खुद को जाने एक ही तरह से मुस्कुराए हुए जीते चले जाते हैं
 हमेशा बढ़िया  बिना बीमार हुए


मजबूत दिखते हुए
बरस हुए  अब भी हर रोज़ मैं एक नया दिन देखती हूँ  बरसाती  धूप भरा  ठण्डा कोहरीला


 सुनहरा  सफेद  गुलाबी  पीला  सलेटी


 मगर आईने में चेहरा वही


 अब फर्क नहीं कर पाती  यह चेहरा है कि मास्क


 क्योंकि अब आलस में इसे अकसर रात में उतारना भूल जाती हूँ
मैंने लिफाफे पर मुहर देखी  यह एकालाप दो साल पुराना था  मैं फूट फूट कर रो पड़ा


 पद्मा  मैं यह फिल्म दो भाषाओं में बनाऊँगा  इसे संसार भर के फिल्म फेस्टिवल में ले जाऊँगा


 तुम कभी तो देखोगी  शायद खोज लो फिर से लौटने के रास्ते


 विशफुल थॉट
कुंभलगढ़ से लौटकर जीजी से मिलना हुआ  एक बरस बाद हुआ  एक बरस में ही बूढ़ी से बहुत बूढ़ी हो गई हैं मेरी माँ
 मुझे देख माचे से उतर आई और जोश में भर गई
कब से राह देख रही थी  तू है कि फोन भी नहीं
 महीना हुआ उदयपुर आए तुझे
मैं जानता था  इनका अब यहाँ रहना व्यर्थ है
 गोगुन्दे की हवेली अब खण्डहर होने लगी है माँ की तरह  गाँव भी बेतरतीब हो चला है  खेत बंजर पानी की कमी से जूझते हैं


 और राजनैतिक माहौल ने समीकरण उलझा दिए हैं
माँ  फिल्म बना रहा हूँ
फिर नया जुआ
क्या करूँ


यही आता है


 अब
यही आता है तो ठीक से बनाना


 पैसे लगाने वाला मिला
हाँ
माँ रही है मुम्बई  मेरे सफल दिनों में  मेरे पास जानती है  फिल्म बनाने की दुश्वारियाँ
लो बजट फिल्म है  उदयपुर में ही बनाएँगे
 एक हवेली में  पिछोला के आस पास
 तुम साथ रहोगी मेरे  ऐ जीजी  वो लोकगीत था न जो तू गुनगुनाती थी
  कुरजाँ ए म्हारा


  वो मुझे चाहिए फिल्म में
 तेरी आवाज़ में
 कल रिकॉर्ड करेंगे
गैला हो गया क्या चेतन  आवाज़ अब काँपती है
अरे वही इफेक्ट चाहि ए जीजी
 काँपता हुआ


 कुरज़ाँ ए म्हारा भँवर मिला दे नी
जीजी तगारी में रखे कोयले उकेरने लगी


 चिनगारियों से दालान का माहौल रहस्यमय हो गया  गेरुआ दीवारों पर ब्रह्माण्ड बनने–मिटने लगा
 कान में आवाज़ गूँजी    चेतन  पद्मा को देखा क्या
  काक सा छ्ड़ी टेकते हुए आए
सुबह से नहीं देखा  काक सा  कार्यक्रम था न लोक कला मण्डल में
बाऊजी और मैं दोनों ही ऐसे खाना खा रहे थे


 जीजी सिगड़ी पर फुलके सेंक रही थी
कार्यक्रम को खत्म हुए घण्टा हो गया  जगीस्वर के भी गया मैं  उसने कहा कि वो और नीलिमा  गगन कौर बहनजी के साथ थीं  कार में
जा तो चेतन सायकिल पे देख आ  या मेरा स्कूटर ले जा


 हाथीपोल तक जा
आ


पता नहीं सवारी की राह देखती हों लड़कियाँ
  मेरे पिता बोले
काक सा का तो जैसे मगज ठिकाणे कहाँ था
गगन कौर राँड है  मुझे पसन्द नहीं वो औरत  इस बाबत पद्मा को इशारा किया था एक
दिन माट्साब मैंने  पद्मा आजकल अपने आपको इस घर की मुखिया समझने लगी है
सांस्कृतिक केन्द्र के भीतर की कारगुज़ारियाँ क्या मेरे लिए नई हैं
बाऊजी अवाक हो गए  उस आशंका को उन तीन बेटियों के पिता के चेहरे पर देख कर
मैं पूरे शहर में फिर लिया  कहीं नहीं दिखीं वो दोनों
मैं लौट कर घर नहीं गया  गली के मुहाने पे एक बन्द दुकान की सीढ़ी पर बैठा रहा  क्या उत्तर दूँ उस बूढे को जाकर
 काक सा की आवाज़ मेरे कान में हथौड़े बजा रही थी कि मैंने नीलिमा को गली में मुड़ते देखा


 पीछे–पीछे पद्मा
 कोई कार लहराती हुई मुड़ गई
मेरी जलती आँखों से बचा लिया खुद को पद्मा ने
 अनदेखा करके
प्रायवेट पार्टीज़ में नाचोगी अब तुम दोनों
  मैंने नीलिमा का हाथ मोड़ दिया
चेतन  तुम हमारे मामलों में मत बोलो
बोलूँगा  पद्मा  बचपन से आज तक मैं इस्तेमाल हुआ हूँ एक मोहरे की तरह तुम्हारी ज़रूरतों में हरदम


 इतना अधिकार बनता है मेरा
कोई अधिकार नहीं है चेतन  तुम कौन हो हमारे
 किरायेदार हो


 तुम हमारे कितना काम आओगे
 घर का खर्च चला दोगे या


 और हम कथक नाचती हैं  कैबरे नहीं  वो बड़ी सभ्य पार्टीज़ होती हैं  या टूरिस्ट्स लीगेट्स के लिए
 बहुत सम्मान होता है  गगन दीदी
भगवान के लिए इस नाम को मत लो  वैसे ही इस नाम से काक सा बहुत खफा हैं
कहाँ हैं
हमारे घर में बैठे हैं  तुम बहनों का इंतजार करते
 उन्होंने मुझे भेजा था  वरना पद्मा  सच्ची मैं नहीं आता
 आगे से काक सा से कह के रखना कि मुझे बख्शें
तुम तो वैसे भी जा ही रहे हो पूना
पूना फिल्म इंस्टीट्यूट के कोर्स के दूसरे साल मुझे खबर मिली कि नीलिमा ने आत्महत्या कर ली
 खबर ने राज्य भर को हिला कर रख दिया था  बड़ी का तालाब में उसकी लाश मिली थी
 सौभाग्य के दुर्भाग्य पता नहीं  पद्मा शो के लिए रूस गई हुई थी  उलटे पाँव लौटी तब तक अखबारों में गगन कौर – नीलिमा के नाम – फोटो


 मय किस्साबयानी छ्प चुके थे
मैं बहुत आशंकित मन लिए पूना से उदयपुर लौटा  बाऊ जी रिटायर हो गए थे और किराए का घर छोड़ गोगुन्दा चले गए थे
 मैं सीधे गुआड़ी पहुँचा
 पद्मा दिन में भी नशे में थी
मुझसे कुछ मत पूछ्ना  चेतन
क्या पूछूँगा पद्मा
 मैं जानता हूँ समय चीज़ों की शक्ल बदल देता है
 जो वो होती हैं उन्हें वैसा रहने नहीं देता
 उनके अंतरंग–बहिरंग पर असर करता है
 सम्बन्धों पर भी
 पूछने का हक ही क्या बनता है मेरा
 हम दोनों प्रेम करते रहे  विवाह तुम्हें असंभव लगा क्योंकि मैं तुमसे चार साल छोटा था  जाति की समस्या जाने दो
 तुमने एक मेरे समानांतर एक विवाहित व्यक्ति से सम्बन्ध बनाए  मैं जानते हुए चुप रहा  जब मुझे इस गुंजलक से उलझन हुई तो तुमने सम्बन्ध तोड़ लिए
 मनमानी करती रही  नीलिमा को कठपुतली बना कर गगन कौर को सौंप गईं
चुप हो जाओ चेतन
अब प्लीज़ मृदुला को विक्टिम मत बना देना
चेतन


  पद्मा ने नशे में मेरे हाथ की उठी ऊँगली बुरी तरह मरोड़ दी
पद्मा


 हैवलॉक एलिस या फ्रॉयड के पास भी तुम्हारी अतृप्ति और महत्वाकांक्षाओं का उत्तर नहीं होगा   मैं कराहते हुए बोला
पद्मा ने अपनी पुरानी कबर्ड खोल हम दोनों का ड्रिंक खुद बना लिया
 जमाने भर की  कला की  कलाकारों की बातों का अन्त हो चुका था पर अकुलाहट कहीं शेष थी
 उदासी किसी  किसी की आँखों में जँचती है
 उदासी उसकी आँखों में झलमल जगमगाती थी
 सुखी होने का नाटक कौन नहीं करता
 पर दुखी होने के लिए नाटक की क्या ज़रूरत
 वह तो छलक जाता है हँसी में भी
 उसकी आँखों का गीलापन जिन्दा मछली की देह पर तिरता गीलापन था
 कभी न कभी तो काठ का कलेजा भी फटता है न
 मेरे आगे कभी कभी वह मोमबत्ती की तरह पिघलती रही बूँद बूँद
 उस दिन भी बहुत देर बाद सिगरेट के धुएँ के गुबार से मेरे मुँह से कुछ बेचैन शब्द निकले
तुम मुझे प्रेम करती थी कि बस बचपन के रिश्ते का मोह
पता नहीं  तब तो प्रेम ही समझती थी


 दो किनारे नहर के जिनके बीच बहता ज़रूर था एक रिश्ता पर उस रिश्ते का नाम नहीं था  कोई पहचान नहीं थी
 तुम आधार बने  तुम साथी बने  तुम प्रेरणा बने तो मन के उस नितान्त खाली गर्भगृह में स्थान कैसे न पाते
तुम्हें उसकी ज़रूरत भी नहीं थी
 लेकिन तुमने मुझसे भी नहीं पूछा कि मुझे इस पारदर्शी रिश्ते को कोई रंग देने का मन करता है क्या
 जिस दिन दुनिया के बीचो बीच तुम मुझसे अनजान बन कर कतरा जाती थे  उसी शाम हम साथ अदरक की चाय पीते  रात को सिगरेट और बकार्डी के साथ नूडल्स खाते
 फिर दो मर्द दोस्तों की तरह इधर उधर मुँह करके सो जाते
 उस जमाने में लिविंग इन रिलेशन दुर्लभ था  लेकिन हम साथ रहते थे स्वच्छन्द हो कर
 शायद वह लिविंग इन रिलेशन ही था  बिना किसी जिम्मेदारी  बिना किसी बन्धन के जहाँ देह के होने न होने का अर्थ नहीं था
मेरे पास अब नए कोण थे फिल्म को लेकर और स्क्रिप्ट में बदलाव करने थे
मुझे फिल्म बनाने में आर्थिक विवशता दुनिया की सबसे अश्लील विवशता लगती है
 करोड़ों रुपए लग जाते हैं एक फिल्म पर  जो कि आपकी कलाकृति है  मगर इसकी तकनीकी ज़रूरतें तो हैं ही  वे भी बहुआयामी   कैमरा  कैमरामेन  सेट डिज़ाइनर  लाइट इंजीनियर  साउण्ड रिकॉर्डिंग  साउण्ड इंजीनियर


 एक पूरा क्रू 
 यही सब तो हैं जो मिलकर आपको  एक्शन  कहने का अवसर दिलाते हैं
 कला की किसी और विधा की तरह कहाँ है फिल्म
 कई बार शर्म आती है खुद पर इतनी मँहगी कला से सम्बद्ध होने पर  कि इसमें इतना पैसा लगता है
 परफॉर्मिंग आर्ट में आपका क्या लगता है
 लेखन में कंप्यूटर  प्रिंटर


 टायपराइटर या पेन कागज
 चित्रकला में कैनवस  कागज  रंग या एक्रिलिक रंग
 यहाँ स्क्रिप्ट तो केवल शुरुआत होती है  वो गनीमत है कि मैं ही लिखता हूँ


 अगर कभी किसी का लिखा पसन्द आया तो वहाँ पैसा ज़रूर दूँगा
 लेखन आसान नहीं  फोटोग्राफी या एक्टिंग से
 पहले मैं इस बात को खारिज करता था कि फिल्ममेकिंग जैसे कलात्मक काम में लोग एमबीए
 क्यों करना चाहते हैं  या एमबीए एम्प्लॉय करते हैं
 मगर मार्केटिंग बहुत बड़ी चीज है बेट्टा 
 और इस बार मुझे यह फिल्म बेचनी है
मेरे फ्लैशबैक वाले हिस्से की स्क्रिप्ट लगभग तैयार हो चुकी है
 हमने अक्टूबर में तीन ऑडिशन किए थे मुम्बई में
 बेंद्रे चाहता था कि हम ग्रेशल का फिर से ऑडिशन लें  ताकि वह उसे रिजेक्ट कर सके


 बल्कि नए सिरे से हीरोइन चुनी जाए और नए चेहरे की जगह कुछ तो लोकप्रिय चेहरा हो कि फिल्म बिके
 मगर मैं अड़ गया
इस चेहरे में ऐसा क्या है
 बहुत नॉर्मल लड़की है ये
 बाल इतने छोटे
 लड़कों जैसे
 सपाट सीना  चेहरे पर परमानेंट कनफ्यूज़न
 मुँह खुला रहता है  पता है  मूर्ख  होती हैं खुला मुँह रखने वाली लड़कियाँ जबकि स्क्रिप्ट वाली हीरोइन पद्मा सुन्दर बड़ी उमर की है
 खूब तेज़  तर्रार
 सेडक्टिव  महत्वाकांक्षी
 इस रोल के लिए वो टीवीवाली


 राधिका जमती
ह्ह 


 राधिका
 पद्मा को मैं जानता हूँ बेंद्रे कि तुम


 उसे मैंने गढ़ा कि तुमने
 यह ग्रेशल थिएटर की लड़की है और ये लड़कियाँ इंटेलेक्चुअल होती हैं  साधारण रहती हैं मगर जब स्टेज पर आती हैं  रोल में ऐसे उतर जाती हैं कि


 जाने दो


 तुम मुझ पर भरोसा रखो
 प्रस्तावित फिल्म   प्रोडक्शन के आँकड़े देखे क्या  कुल पचपन दिन की टोटल आउटडोर
 तीन करोड़ बीस लाख
चलेगा  ये जुआ भी चलेगा
 मेरा प्रोब्लम एक ही है कि तुम्हारी स्क्रिप्ट में इतने न्यूड सीन हैं


 सेक्स सीन हैं


 ये लड़की बहुत सिम्पल है
 बच्ची
 मैं फिर कह रहा हूँ लड़की में दम नहीं  कागज की नाव है
मैं जानता था  वे दृश्य बहुत चुनौतीपूर्ण रहेंगे ग्रेशल के लिए  यहाँ सेक्स खिलवाड़ नहीं  काफी गंभीर मसला था फिल्म का
 मैं यह भी जानता था कि वह बच्ची तो बिल्कुल नहीं है
 फिल्ममेकर को अपने प्रोडक्शन को लेकर केन्द्रित रहना ज़रूरी है  मैं केन्द्रित होना चाहता था मगर ग्रेशल मुम्बई आ रही थी  अपने ऑडिशन के लिए
 उसे मैं बहुत हद तक बता चुका था  कहानी के बारे में पहले ही नग्न दृश्य के बारे में
नग्नता और कलात्मक नग्नता में फर्क है कि नहीं
                                                  
  एक बड़ा फिल्मकार कह गया था
 ग्रेशल के साथ ही ऑडिशन का तय करके स्क्रिप्ट हमने कलाकारों को बाँटना शुरू कर दिया था
 लंच की टेबल पर ग्रेशल ने स्क्रिप्ट पढ़ी  मैंने देखा  वह तनाव की आखिरी हद पर खड़ी थी
 मैंने उसका हाथ अपने हाथ में लेना चाहा मगर उसने नरमाई से हाथ वापस ले लिया
उसने तुम्हें इस्तेमाल किया  फिर भी तुम्हें वह इतनी लुभावनी क्यों लगती है
 स्क्रिप्ट में भी तुम उसका बुरा पक्ष भी अच्छे में लपेट कर लाते हो
  वह जानती है मैं तुर्श हूँ  बहुत खारा मगर इस वक्त बाजी उसके हाथ थी
 यह क्या कम था मेरे लिए कि वह काम करने को तैयार थी और उसे न्यूड सीन से फर्क नहीं पड़ेगा  वह करेगी
 वह ऑडिशन देना चाहती है
मैंने स्क्रिप्ट और स्टोरीबोर्ड दोनों दिए ग्रेशल और सर्वेश को भी
 यह सेक्स दृश्य था  मैं तनाव में था  मगर वे दोनों गप्पें लगा रहे थे
 खिलखिला रहे थे
 सबसे कॉम्प्लेक्स दृश्य था कि पद्मा एक एक कर स्वयं अपने कपड़े उतारती है और लेट जाती है
अपने आप को ढीला छोडो न
  सर्वेश बहुत खराब बोला यह डायलॉग
 मगर  मुझे लगा एक्ट बहुत सहज था  दोनों के बीच की केमिस्ट्री भी
सर  यहाँ क्या बुदबुदाना है
कुछ भी जिसमें शब्द नहीं कामुकता


 वासना हो


 कुछ भी
स्लैंग
नॉट एग्जेक्टली


 बट समथिंग


 नियर टू इट  जो समझ न आए  सुना न जाए मगर हो कामुक
ग्रेशल ने आँखें बन्द कीं और बुदबुदाने लगी


 कामुकता के साथ लयात्मकता में
 उसने बहुत सहजता से वह कामुक बुदबुदाहट प्रस्तुत कर दी माइक पर खड़े खड़े
क्या गुनगुनाया था तुमने ग्रेशल
बचपन में पढ़ी एक कविता



  और रहस्य के साथ खिलखिला दी
ओह मेरी पद्मा
अब कैमरे की आँख से देखनी थी दोनों की केमिस्ट्री
सर्वेश मँजा हुआ फिल्म कलाकार है  टॉपलेस होने में उसे पुरुष होने के नाते हिचक न थी  ग्रेशल की मुझे चिंता थी
 कैमरामेन आदिल और मैं थे कमरे में बस
मुझे बॉडी स्किन या स्किन कलर ब्रा भी नहीं चाहिए


 ग्रेशल शुड बी टॉटल टॉपलेस
ग्रेशल ने कहा   फिर आप सब भी थोड़ी देर के लिए कमरा छोड़ दें
 जस्ट फ्यू मिनट्स
 लेट मी एक्लेमटाइज़
हम लौटे तो ग्रेशल तैयार थी  सहज  नग्न


और पवित्र
 सर्वेश और वह दो प्रोफेशनल्स की तरह दृश्य प्रस्तुत कर गए
मैं बहुत उत्साह में भर गया
 पद्मा  मैं तुम्हें कला में उड़ेल दूँगा
मेरा ऑडिशन हो गया  सर्वेश के साथ ऑडिशन में मेरा सहज होना भी  फिल्ममेकर  को अखर जाता है
 असहज होना भी
 क्या करूँ
 वैसे स्क्रिप्ट कमाल की थी  उसे इसका संतोष नहीं था कि मैंने फिल्म को गंभीरता से लिया
 मैं जानती हूँ  उसे ज्यादा संतोष मेरे उसके पास लौटने का था  एक पुकार पर आने का
 ऎसे में वह बहुत खुश दिखता है  वाचाल होता है  अभिव्यक्त करता है खुलकर
थैंक गॉड
 तुमने प्रेम को बीच में नहीं घुसाया  या तुम्हें प्रेम की


 तथाकथित कोट अनकोट  सच्चे प्रेम  की तलाश में मुझ तक नहीं आईं  और जैसा कि आम मध्यमवर्गीय मानसिकता वाली लड़कियाँ करती हैं
 शादी कर लो  किसी को प्यार कर लो
 मन ही मन चाह लो
 मैं जानता था तुम अलग किस्म की लडकी हो इस बेबाक  बेरोकटोक


 साथ में प्रेम और लगाव जैसे शब्दों का घिसा हुआ घटियापन नहीं घुसाओगी
 बल्कि मैंने तुझे लड़की नहीं दोस्त माना है
सच अब हमें नहीं होता प्यार व्यार
 वह होकर रीत गया और उसकी लाश लेकर उम्र बीत गई
 अब ऐसी चीजें कोई थ्रिल नहीं देतीं
 जैसे बड़े त्योहार आते हैं चले जाते हैं थ्रिल नहीं होता
 पहले होता था यह थ्रिल छोटी छोटी बातों का मसलन चाँदनी का  बरसात का  जन्मदिन का  अब नहीं भई पैंतालीस का हो रहा हूँ
नमक में भीगी उसकी आवाज मन में गहरे पैठती  शब्द ऊपर तिरते रह जाते
 एक डिप्लोमेटिक अलगाव लगातार उस पर तारी रहता था
 वह सम्बन्धों में भावुकता के सख्त खिलाफ था
 बकौल उसके और पद्मा द ग्रेट के फलसफे के अनुसार  जिसे जितना अधिक प्रेम होगा वह उतना ही खामोश और निस्पृह मालूम होगा
 मुझसे भी तो पूछा होता कभी मेरे प्रेम का दर्शन
 जहाँ तक मेरा खयाल था  यह दर्शन सब अपना अपना गढ़ा करते हैं  अपनी तरह से
 जैसे वे स्वयं गढ़े गये होते हैं  परिस्थिति और प्रकृति के हाथों
 माना प्रेम बातूनी नहीं होता
 प्रेम है तो अभिव्यक्त तो होगा न
 निस्पृह  चुप्पा  उदासीन प्रेम यह तो मेरा फलसफा नहीं था
 पर उसका तो था अन्तत
उसे हुडक़ या हूक होती थी
 प्रेम की या देह की
 बहुत संताप पाने पर एक दोस्त की जो समूचा कान हो
 जो न प्रश्न करे  न सलाह दे
 जाने क्यों मैं नहीं समझा सकी स्वयं को कि प्रेम कभी चाय या सिगरेट जैसा भी हो सकता है
 मैं आज भी हैरान हूँ कि आखिर हम दोनों शुरू कहाँ से हुए थे कि हमारे रिश्ते की  दोस्ती की  स्मृतियों की इतनी लम्बी रेल बना ली  जो आधी रात को बिना सिग्नल मेरी नींद से धड़ धड़ा कर गुजरती है और मैं चौंक कर जाग उठती हूँ
वह उस आदमी के बारे में जानती ही क्या थी
 अधिक नहीं  बस यही कि जो कुछ उनके बीच घट रहा था वह असामान्य सा था
कुछ ही दिन में बेन्द्रे से मिलकर हमने शूटिंग की तारीखें तय कर लीं  मैंने अपने क्रू को पिछौला के किनारे उसी माहौल में ठहराना तय किया जहाँ शूटिंग होनी थी  एक तो लगातार माहौल को जिएँ  वहीं उन्हीं गलियों में घूमें   रहें
 दूसरा  स्थानीय आवागमन में वक्त और पैसा एकदम जाया न हो
 हमने अपने एक्टर्स के लिए एक हैरिटेज हवेली बुक कर ली थी  कुछ दृश्य वहीं होने थे  कुछ वहाँ  जहाँ मैं ठहरा था  बस तीन गली आगे
 यह वही घर था जहाँ मैं और पद्मा साथ रहे थे
 बचपन में जब मैं लड़का नहीं था  बच्चा था
 पद्मा के सामने खेलता   कूदता


  पद्मा देख  पतंग काटी आज दो
मासी बोल छोरे
  निशा मासी मेरे कान मरोड़ती
कहने दे न
  पद्मा कहती
क्यों कहने दे


 मासी की सहेली मासी नहीं
हट  मैं नहीं मानता  अच्छा मेरे लिए आज चूरण नहीं लाई न
आज तिल के लड्डू लाई हूँ
मैं आपकी डांस क्लास में आऊँ
आजा  दाऊ जी  तबला ठोंकने की हथोड़ी फेंक के मारे तो फिर रोना मत
वैसे मैंने बुनियादी तौर पर कब अपने को बच्चा माना
 माँ के अनुसार अभी मैं इस लायक या उस लायक नहीं था  मगर पद्मा को देखता रहूँ इस लायक मैं हमेशा था
 बच्चों की तरह ही किसी का मुरीद होना था वह
 वह नातजुर्बेकार  एकतरफा प्रेम का भाव था  मैं उससे  उसकी परछाईं से बेशर्मी से लिपटे रहना चाहता था
 मेरी एक दुनिया स्कूल में थी  एक स्कूल से बाहर
 स्कूल में खिलन्दड़े यार दोस्त थे
 दूसरी तरफ माँ बाऊजी और पद्मा
 पद्मा उस समय एक भरी पूरी लड़की थी  जो मेरी मासी से अपनी मासिक धर्म की उलझनों की बात मेरे सामने कर लेती  हमारे घर के सामने अपने घर में गली की तरफ खुलने वाले जंगले में बैठ कर हिन्दी  अंग्रेजी के क्लासिक उपन्यास पढ़ती  एक के बाद एक
आधा क्रू आ चुका था रिहर्सल शुरू हो गए थे
 ग्रेशल का इंतजार था
शूटिंग तीन दिन बाद शुरू होनी थी और हमारे पास कॉस्ट्यूम डिज़ायनर नहीं था तो यह जिम्मेदारी मृदुला ने ले ली
 सारे कलाकारों के अपने सूटकेस से कपड़े चुने गए
 सादा कपड़े
 पारम्परिक कपड़ों के लिए जीजी  मेरी माँ  ने बक्से खोल दिए
 कथक नृत्य के लिए मैंने दक्षिण सांस्कृतिक कला केन्द्र से पद्मा के गुरु भाई लोचन को तय कर लिया था
 यही पद्मा के गुरु जी के दत्तक पुत्र थे
 बस कुछ धुँधले टुकड़ों की जरूरत थी  स्मृतियों में पद्मा के नाचते हुए
 अग्निपुंज की तरह नाचते और विरह में गलती नायिका के या यशोदा की कान्हा के साथ चालाकी  थाली में चाँद दिखाती  लल्ला को उल्लू बनाती
 मेकअप बहुत ही कम इस्तेमाल करना चाहता था मैं
 हमारी मेकअप आर्टिस्ट सुमेधा ने अपना पैलेट न्यूट्रल रखा था
आज रात दो बजे ग्रेशल को आना था
 दो घंटे की ड्राइव के बाद एयरपोर्ट पहँचे
 फ्लाइट थोड़ी लेट थी
 बुरी तरह धड़कते दिल के साथ प्रतीक्षा बोझ लग रही थी
 बहुत अधीर हो रहा था मैं  जाकर पास के स्टॉल से दो बड़े बड़े चॉकलेट्स ले आया
 वह जहाज से नीचे उतर सीधे लाउंज की ओर तेजी से बढ़ी
 फिर वही औपचारिकताएँ और चेकिंग काउंटर से निवृत्त हो इधर उधर देखने लगी तब तक उसका सामान भी आ गया था
 उसकी नजरें इस अजनबी एयरपोर्ट पर इधर उधर दौड़ रही थीं
लाउंज के बीचों बीच ही तो मैं खड़ा था  यात्रियों के चेहरों में उसे ढूँढ़ता हुआ
वह धीमे धीमे मेरी तरफ बढ़ी  वह लम्बी यात्रा के बावजूद ताज़ा लिली की फूल लग रही थी  मैं ज़रूर उसे थका सा लग रहा होऊँगा  शायद लम्बी ड्राइविंग की वजह से
 मैंने ग़ौर किया कि पिछले कुछ महीनों ही में उसने वज़न बढ़ा लिया था
 अब वह कृशतनु कन्या नहीं रही थी  अमृता शेरगिल के पुष्ट सेल्फ पोर्ट्रेट सी अनुपातों में ढली थी
 सीधे स्थिर दृढ़ भाव से मुझ पर आक्रमण भी किया   हलो चेतन
कैसी हो ग्रेशल
  कह कर मैंने उसे चॉकलेट्स उसे पकड़ा दिये
वह हँसी


  तो तुम्हें याद रहा  हाँ


 बढ़िया


 तो फाइनली
हाँ  तुम्हें तो लगा था कि मैं बस हवा में किले बाँध
हाँ  लगा तो था  किसी को भी लगता  एक सिगरेट की डिब्बी पर लिखी स्क्रिप्ट देख कर
अब  बस शूटिंग    दिन का शेड्यूल है  आधा क्रू आ गया  आधा कल


 खास हमारी हीरोइन आ गई  पद्मा
डोंट कॉल मी बाय दिस नेम
 मैं नर्वस हो जाती हूँ
हम एयरपोर्ट से सीधे उस घर में गए  जहाँ मैं ठहरा था  जहाँ पद्मा रहती थी अपने जाने से पहले
  कौन रहता है यहाँ
  दरवाज़ा भी न खोला था कि उसने पहला प्रश्न किया
है कोई
किरायदार
हाँ
  मैंने टाला उसे
घर किसका है
 तुम्हारा
मेरा ही समझ लो
मैं खीजा   आखिर इतने सवालों की ज़रूरत क्या
 वहाँ रसोई है
वह पूरे घर में घूमती रही  आखिरकार कॉफी मैंने ही बनाई  जिसे पी कर वह नहाने चली गई
 लौटी तो उसमें मैंने अपनी पद्मा को खोजना चाहा
 भीगी भीगी सी  पीछे को सँवारे भीगे बाल  उघड़ा मस्तक  धनुषाकार भवें  दीप्त आँखें  छोटी सी नाक  खूबसूरत सुर्ख होंठ और ऊँचा कद
 वक्ष से लगा लेने का मन हो आया
 मगर वह पूरा एक प्रश्नचिह्न बनी बैठी थी
यह घर बरसों बन्द रहा है क्या
 इसमें एकाएक ठहर गया वक्त फड़फड़ा रहा है  बन्द रह गए कबूतर की तरह
 देखो ये पल  दरवाज़े और चौखट के बीच फँस कर मर गए
 वह एक मरा हुआ शलभ उठा लाई
 इस घर से क्या कोई आनन फानन में चला गया
 वो जो सितार बजाता हुआ


 देखो तार ढीले नहीं किए  कवर भी नहीं डाला
 ऐई  तुम्हारी हर चीज रहस्यमय
 कौन रहते थे  विदेश चले गए क्या
इतने तरह के ग्लासेज़


 पीने पिलाने के शौकीन होंगे मेरे डैड की
मैं उसे उसके कौतूहलों के बीच छोड़ कर बाहर सिगरेट लेने आ गया
वह क्यों भागा मेरे सवालों से
 मेरे सवाल सच में मल्टीप्लाई हो गए और घर भर में गिजाइयों के झुण्ड की तरह फैल गए
 मैं थकी थी  सफर की  गन्दी भी हो रही थी
 नहाना था  कुछ बना कर खुद ही खाना था  मैंने घर पर सरसरी नजर डाली  सवालों के कुछ और अण्डे फूटे  गिजाइयाँ टूट पड़ीं मुझ पर
वह कह रहा था   किराएदार  का घर है  तो बैठक की बुकशेल्फ में इसकी हस्ताक्षर वाली किताबें क्यों
 दीवार पर माला लगी लड़की की तस्वीर
 माला लगी ये सुदर्शन पुरुष की तस्वीर
 बाथरूम की बिन्दियाँ
 सितार
 भरी पूरी रसोई
 सजी हुई बैठक
 एक कड़ी मिसिंग है
 जो कहीं नहीं है  बस बाथरूम की बिन्दियों में है
यक्ष प्रश्न   जीते हुए सघन पल दरवाज़ों की संधों में फँसा कौन छोड़ गया
 और क्यों
मुझे उसने रात भर के लिए त्रिकोण के तीन बिन्दुओं पर टाँग दिया था  सवालों की गिजाइयों के साथ  वे रात भर मुझ पर चढ़ती रहीं
 मैं एक गझिन प्रेम कथा के चौखटे में मकड़ी की तरह इधर से उधर तार खींचती रही
उसके आते ही  मेरे सवाल उबल पड़ने को थे  मगर मैंने उन्हें तरतीब दी
यह घर किसी बहुत पीने पिलाने वाले का है
 इतनी क्रॉकरी  मानो बहुत पीने पिलाने वाली पार्टीज़ दी जाती हों
 क्रिस्टल के ग्लॉब्लेट्स
कोई उत्तर नहीं
मैंने जो टॉवेल यूज किए वो धो दिये
क्या ज़रूरत थी
अरे आपके किराएदार क्या सोचते  कौन हमारे बिस्तर पर सोया
अब कोई नहीं लौटेगा
सामान लेने भी नहीं
अरे
उनकी परिस्थिति ऐसी है
विदेश चले गए क्या हमेशा के लिए
फ्रिज में स्प्राउट्स हैं  पनीर है  ब्रेड अण्डा है  भूख हो तो कुछ बना लो  मैं भी खा लूँगा
किचन में ऑमलेट बनाते हुए मैं सोच रही थी कि वह सोच रहा होगा  लड़की बड़ी बदतमीज़ है  घर के पीछे पड़ गई  अरे आम खाओ  पेड़ों से मतलब
 ये सूत्र कहाँ से लाती है  सितार  पार्टी  शराब


 क्या आज यह यहीं सोएगा
तुम  यहीं सोओगे
मैं हँसा उसके सवाल पर वह बेखबर सी मेरे करीब खड़ी थी  हाथ खींच कर दीवान पर मैंने अपने पास बिठा लिया
बाहर हवा अपने पंख फड़फड़ाती रही  बाँहों के घेरे में उसे बाँधे मैं सोचता रहा कि यही विशुद्ध सुख है  पर ग्रेशल न जाने क्या सोचती है और स्वयं को मुझसे विलग कर पूछती है   कल से शूटिंग है  न
 तुम तैयार हो
 मुझे घबराहट हो रही है
 मुझे कुछ बताओ तो


 मेरा रोल
आज कुछ नहीं  कल बात करेंगे
 गोआ से उदयपुर तुमने मजे की हवाई यात्रा की है उतनी देर मैंने ड्राइव किया है
 उससे पहली रात भी कहाँ सो सका
ग्रेशल उदास हो अपना चेहरा मेरे के कन्धों पर रख देती है
 कमरे में पूरा अँधेरा है  पेड़ों की कतारों से कहीं कहीं मलिन रोशनी झर रही है  पेड़ों की नजर बचा कर
 इसमें मुख के भाव नहीं पढ़े जाते पर आकृतियाँ दिखती हैं
 पहले उसकी एक चप्पल नीचे गिरती है
 फिर दूसरी चप्पल वह खुद निकाल कर रख देती है
 वह उसके कपड़े उतार रहा था  वह ताक रही थी उसकी आँखों में  मुस्कुराती  आमंत्रित करती आँखें
 देह पसर जाए बिसात की तरह  उसे जमता है यह खेल
 वह रोचकता से खेलता है  चालाकी से अगले को जिताता हुआ खुद हारता जाना जानता है
 यह जिताना ही सुख देता है
 शायद यही प्रेम है
कपड़ों के साथ वह नियंत्रण पहन लेना चाहता है और फिर
स्मृति में कुछ अस्फुट से स्वर उभरते हैं  पद्मा करवट बदलती है  चेतन को नींद घेर रही है
बाबू  तुमको तो आज भी नींद आ रही है
तुम तो जमाने से मेरी नींद की बैरिन हो न
  मैं हँस पड़ता हूँ
क्या हुआ  हँस क्यों पड़े
 क्या याद आ गया
 मेरी नींद खोल दी  मैं डर गई कि कहीं तुम दबाव में सिज़ोफ्रेनिक न हो गए हो
मैं उसे दुलारता हूँ और ग्रेशल मुझसे भी पहले नींद में खो जाती है  कुछ खुद में  कुछ मुझमें डूब कर
 क्या यह प्रेम है
 कुछ इस तरह का कि जहाँ जब भी मिले प्रगाढ़ता के छूटे सूत्र फिर आ जुड़ें
 स्त्री पुरुष होने के दैहिक स्तर से बहुत आगे एक प्रकृति का शाश्वत रिश्ता हमारे बीच बह रहा है  हमारे भीतर
एक ही घण्टा सो पाता हूँ  मैं
 यही साठ मिनट मुझे स्फूर्ति दे जाते हैं
 मैं उठ कर सिगरेट सुलगा लेता हूँ
 ग्रेशल सो रही है  गुलाबी रजाई में ढँकी  चेहरा खुला है  एक बाँह बाहर लटकी है  पसीने की बूँदे माथे पर उभर आई हैं  होंठों में स्पंदन हुआ  शायद कुछ कहना चाहती है
 न चाह कर भी मैं उसके चेहरे से ध्यान हटा लेता हूँ और इधर उधर बिखरी अपनी   उसकी चप्पलें समेटता हूँ
 आहटों से वह जाग जाती है  और पूछती है
सोए नहीं
एक घण्टा सो लिया  सुबह होने को है  झील देखोगी
कॉफी पियोगी
बनाऊँगी
कह कर वह केवल स्लिप पहने पहने बाहर कूद जाती है
जब वह दिगम्बरा  सुबह के पहले के जैली जैसे मुलायम पारदर्शी अँधेरे में सिगरेट सुलगाती है  मैं सिहर जाता हूँ  सिगरेट की लाल गुनगुनी छाया उसके माथे  काजल लदी आँखें
गोल नाक और नन्ही सी चाँदी की नथ पर पड़ रही है  वक्ष नीली अँधेरे में साँस के साथ उठ गिर रहे हैं
  ठंड लग जाएगी  यह गोआ नहीं
अस्त व्यस्त कपड़े ठीक करती वह बड़ी आकर्षक लगती है और न जाने क्यों बहुत समर्पित सी भी
 कोने की टेबल पर रखे परकोलेटर का प्लग स्विच बोर्ड में घुसाती है और कॉफी का सामान जमाने लगती है
 उसके होंठों पर एक आश्वस्त सी मुस्कान है  ऐसा आभास होता है कि इन अधरों पर क्षण भर के लिए एक कविता जन्म ले रही है
 हम एक बार फिर साथ कॉफी पी रहे हैं
 दरअसल ये पल पहले भी दोहराए गए होंगे मगर आज इन पलों का अर्थ सर्वथा अलग है
तुम अब भी विगत की सोचती हो कभी
  मैंने पूना से लौट कर पूछा था
विगत को सोचने से क्या होगा  तब जो मैं थी  अब वह नहीं हूँ
 समय जो बीतता है  जीती हूँ  उसके बाद पहले सी कहाँ रह जाती हूँ मैं
 अब भी तुम्हारे यहाँ से जाने के बाद मैं  मैं कहाँ रहूँगी
  पद्मा का स्वर उदास हो आया था  पर निष्कम्प वाणी में उसने कहा    तुम्हारे पास उदासी का एक झीना सा आवरण है  जिसे जब चाहे ओढ़ लेती हो  जब चाहे उतार देती हो
अमलतास के फूलने के दिनों में मैं उससे विलग हुआ था
 मैं शहर छोड़ रहा था
 महलों के बुर्ज और बूढे पहाड़ों पर पीली पड़ती वनस्पति और सलेटी झीलों ने उसे रोका था  मगर उसने नहीं
 उसने अचानक अपने लम्बे लम्बे बाल बहुत छोटे कटवा लिए थे जिससे उसके उठी हुई गाल की हड्डियाँ और प्रभावशाली हो गई थीं
आँखें बहुत बड़ी दिखने लगी थीं
 घनेरी स्मृतियों की डालिया एक दूसरे को थमा दी और फिर चल पड़े अपनी अपनी राह  जो साथ तो चलती थीं पर कहीं भी एक दूसरे से मिलती नहीं थीं दो समानान्तर रेखाओं की तरह
तुम नाराज़ होकर तो नहीं जा रहे हो ना
वह अपनी सुन्दरता में सम्पूर्ण नग्न खड़ी थी मेरे सामने  बस उसके हाथ में घड़ी थी  चौड़े पट्टे वाली मर्दाना घड़ी
 वह कमरे में ओट लगा कर बनाए बाथरूम से जिस नीली सूती साड़ी को लपेट वह निकली थी वह भी उसने उतार दी थी  मैंने क्षणांश में उसे भरपूर देखा  फिर बाहर चला आया
 उस दिन वह गली बहुत अजनबी लगी
 एक पंक्ति में दोनों ओर बने लाल रंग के घर  रंग उड़े काठ के  लोहे की कड़ियों वाले दरवाजे  रंगीन फूलों वाले काँच के रोशनदान  छतों पर गोखड़े  गली के मुहाने पर एक ताख में काली की भयावह मूर्ति और एक मरती हुई लौ वाला दिया
 अब तक भी घड़ी बाँधे उसकी संपूर्ण नग्न छवि ही मेरे जहन में उसकी अंतिम छवि बनी हुई है अब तक
 अब तक की सबसे सघन छवि
 छोटे बाल  चौड़ा माथा  चौड़े जबड़े  ऊँचे गाल और उसकी हल्की मांसल लम्बी देह
 कलाई में मर्दाना  भूरे  चौड़े पट्टे वाली घड़ी
 काक सा की घड़ी
यही तो था पहला दृश्य
आज पहले दृश्य का शूट था जिसमें ग्रेशल को नग्न  केवल घड़ी पहने बाहर आ गई है


 ग्रेशल नर्वस थी  मैं खुद नर्वस था कि नौ साल बाद कोई सीन शूट कर रहा था
 मैंने सबको सेट से बाहर भेज दिया   केवल बूम ऑपरेटर और मैं
 सामने सर्वेश और ग्रेशल बस
 सर्वेश सदा की तरह सहज था
 ग्रेशल ने मेरे कहने से वज़न बढ़ाया था और पद्मा सी ही मांसल लग रही थी
 रोशनियाँ प्राकृतिक थीं  इसलिए दृश्य बहुत खूबसूरत बन गया
सर्वेश बहुत कुछ मुझे समझता था वह मेरी पिछली अनरिलीज़्ड फिल्म में काम कर चुका था


 मगर यहाँ मैं निर्देशक के साथ खुद पात्र था  तो जब मैं सर्वेश को करके बताता था तो वह चकित मुझे देखता रहता फिर बतौर एक ब्रिलिएंट एक्टर हू ब हू दोहरा देता
 मगर ग्रेशल जब भी असहज महसूस करती  मैं डबल असहज हो जाता
 दृश्य में नग्नता के ही साथ बहुत सघन भावनात्मक क्लाइमेक्स थे  वह मारक अन्दाज़ में नहीं बोल पा रही थी  नग्न सीना उठाए सर्वेश से कि    तुम कह रहे थे  मत करो शो  हम शादी कर लें
 क्या तुम ऐसे बच्चे के पिता बनना चाहोगे जो तुम्हारा न हो
बाबू


   और नायक उस पर एक नजर डाल कर बाहर चला जाता है
आप बाहर जाइए  चेतन
 मैं यह सीन केवल सर्वेश और फोटोग्राफर के साथ करूँगी
मैं हैरान था
 मुझे कुछ नहीं बहुत कुछ अजीब लगा  मगर जब दृश्य को देखा


 कैमरे में रिवाइंड करके तो संतोषजनक बना था
 मैं कुछ कहने की स्थिति में नहीं था
मैंने महसूस किया कि कुछ दिनों में ही ग्रेशल का व्यवहार बदलने लगा
 या मेरा ही अधिकार भाव


 किसी बीच के दृश्य को शूट करते समय की बात है  दृश्य था कि  जगदीश मंदिर के परिसर में पद्मा विशुद्ध ध्रुपद गा रही है  काका के साथ
 भक्ति भाव से
  बीच में एक रीटेक किया मैंने उसके उच्चारण को लेकर तो वह दौड़ कर सीढ़ियाँ उतरी और मेकअप वैन में गई और साड़ी उतार कर फेंक दी  जींस और ब्रा में बैठ कर सिगरेट पीने लगी
मैं पहुँचा तो बोली   मुझे वो गाना नहीं समझ आ रहा  कैसे प्रोनाउंस करना है तुम बार बार रीटेक कर रहे हो


 ध्यान धर चित्त में


 के आगे सीन ही नहीं बढ रहा  आई नीड अ ब्रेक यार
  सिगरेट का धुँआ उड़ाते हुए वह बोली
 मेरे भीतर कुछ टूट गया  मैं उठ कर बाहर आ गया  दुबारा जब शॉट हुआ तो मैंने कहा   जब तक फिल्म शूट हो रही है  सिगरेट मत पीना
नॉट पॉसिबल फॉर मी  कांट सस्टेन विदाउट इट
  वह कन्धे उचका कर चीख कर बोली
मैं रात को उसके कमरे में गया
तुम किस कदर बदतमीज़ हो
 क्या तुम लड़ना चाहती हो यूनिट के सामने
तुम मुझे बहुत ज्यादा टोकने लगे हो  यू आर नॉट माय गार्ज़ियन हियर
तुम्हें मुझे सुनना होगा  मैं फिल्म मेकर हूँ और तुम एक एक्टर  देख रहा हूँ बहुत घमण्डी  मूर्ख और मुँहफट हो गई हो
तुम मेरे भीतर को नहीं बदल पा रहे  इस बात की खीज क्यों  आयम नॉट पद्मा
 नहीं करता कुछ भी मैच उसका और मेरा  मेरा केवल छोटा सा अंश तुम्हारा है  मेरी जिन्दगी में कोई और भी हो सकता है
 मैं सर्वेश से बात करती हूँ तो तुम्हारे भीतर कुछ सुलग जाता है
 मैं प्रशांत पर ध्यान देती हूँ तो तुम खीज जाते हो
 समस्या क्या है तुम्हारी
 हमारे सम्बन्ध में एकनिष्ठता की कोई शर्त कभी नहीं थी  केवल सुख और साथ


 दैट्स ऑल
   वह पिये हुए थी और हँसते हुए स्फिंक्स की तरह लग रही थी  आधी औरत  आधी शेरनी
हम बहुत समय तक आपस में नहीं बोले  असिस्टेंट उसके पास आता रहा  शूटिंग होती रही बहुत धीमी गति से  यह चुप्पी अपने आप में घातक थी
 और उस रात इस अजीब से एक दूसरे पर थोपे अनाधिकृत अधिकारों का विश्लेषण करता रहा  कौन है वह मेरी
 क्यों उस पर से अपना प्रभाव कम होता देख मैं आहत हुआ था
 किन्तु शीघ्र ही मैंने महसूस किया कि वह कई प्रकार के छोटे मोटे विरोध करने लगी है
 कई बार वह मुझे क्रू के सामने नीचा दिखाने का मौका ढूँढती निराश  चिढ़ी  मेरे झूठों से आहत प्रेमिका की एक्टिंग करती
 अकसर कह देती  बस यह इश्क आगे नहीं चलेगा  खत्म


 बस सब खत्म
 उम्मीद करती कि मैं उसे पुन  जीतने की जद्दोजहद करूँगा
 जब नहीं करता  बस उपेक्षित करता तो वह रास्ते पर आ जाती
पर कहीं लगा कि वह अपनी हरकतों से जानबूझ कर मेरा ध्यान आकर्षित कर रही है
 न जाने कौन सी मनोवैज्ञानिक गुत्थी थी  जिसका एक सिरा मुझे मिला
एक रात मैंने उसके कमरे से सुबकने की आवाज़ सुनी
 मैंने धक्का दिया तो दरवाज़ा पहले ही प्रयास में खुल गया
तुम दरवाज़ा बन्द नहीं करतीं
हाँ कुछ दिन से
आय म मोर्निंग
 मैं शोक मैं हूँ
किसके शोक में
मैं अपनी माँ के एक मित्र से नफरत करती रही जीवन भर
 मैंने उनसे कभी बात नहीं की
 वे आते एक खास इत्र लगाए  माँ उस दिन खास केक बनाती अखरोट और खजूर का
 लेकिन जब बेल बजती मैं खोलती  उन्हें देख कर उनके ही मुँह पर बन्द कर देती थी और उनके बाहर ठिठक जाने की आवाज़ सुनती थी  वे आह भरते और मरे हुए कदमों से सीढ़ी उतर जाते
 कल रात मम्मी का फोन आया था
 कल उनका फ्यूनरल था
 वे अपना फोंटेनिहास की पुर्तगाली विला मेरे नाम कर गए हैं
कुछ दिन पहले वे मेरे घर आए  माँ से मिले  फिर माँ ने मुझे बुलाया और यह कहा कि वे प्रोस्टेट कैंसर से मर रहे हैं
 मैंने झूठ माना
 हालाँकि मुझे झूठ मानने की भी वजह नजर नहीं आई
 माँ चाहती थी मैं उनसे एक बार मिल लूँ
 मैंने साफ मना कर दिया
 वे खुद चले आए
 उन्होंने दरवाज़ा खटखटाया  मैंने खोला  और आदतन


  देखो दरवाजा बन्द मत करना  मुझे तुम्हें कुछ कहना है
 बहुत ज़रूरी बात
मैं दरवाज़े से हट गई
 वे भीतर आकर एक स्टूल पर बैठ गए  लम्बी सतर देह  घने मगर सफेद बाल  गोरा खुलता हुआ रंग  खूबसूरत शांत भाव से आक्रमण करती आँखें
 सिगरेट से काले हो आए माँसल सुघड़ होंठ
 यह उनके दमकते चिरयुवा चेहरे के पीछे का कैसा सच था कि वे बहुत ज्यादा जीवित नहीं रहेंगे
 मुझसे कहने लगे   तुम भी बैठो
 वहाँ नहीं यहाँ मेरे सामने  वह स्टूल उठा लाओ
अपना हाथ दो
 बढ़ाओ मेरी तरफ  ऐसे नहीं उल्टे करो  हाँ
मैंने वही किया
 वे बहुत देर तक मेरा हाथ देखते  सहलाते रहे  फिर उन्होंने मेरे हाथों के समानांतर अपने हाथ रख दिये
 हमारे हाथ हू ब हू एक से थे  एकदम
 झुर्रियों के सिवा


 मैं भाग कर बाथरूम में गई और अपना चेहरा गौर से देखती रही


 आ


 ह
य


 ह
 यही तो है औरत  एक रहस्य
 मैं औरत को समझना चाहता हूँ


 एक हद तक
 कम से कम उतना तो जितना मानव ब्लैक होल को समझ पाया है
 अपनी माँ से लेकर तुम्हारी माँ को  मेरी तमाम प्रेमिकाएँ  बहनें  कज़िन  अब आखिर में तुम
मेरी दिक्कत दूसरी है  मैं तुम्हें नहीं समझ पाती
 कितना शराब पीने लगे हो तुम फिल्म बनाते बनाते
  ग्रेशल को मेरे प्रति सहानुभूति होती है  तो मैं खुश होता हूँ
 उसे ग़लतफहमी है कि मैं बहुत बड़ा फिल्ममेकर हूँ
 वुडी एलेन  बर्गमेन  अकीरा कुरोसावा  मजीदी के स्तर का
 गलतफहमी के कारण वह समर्पित है  मुझे दया भी आती है मगर ग़लतफहमी न हो तो प्यार ही क्यों हो
 मुझे अब प्यार नहीं होता वह अलग बात है  मगर प्यार जीतने में मैं हर मर्द सा सामंतवादी हूँ
 पद्मा की गलतफहमी


 ग्रेशल की गलतफहमी
सच पूछो तो मैं चाहता था कि दोनों अपने शील और गुनाहों के झगड़े से ऊपर उठ जातीं तो अच्छा होता  प्रेम स्त्री को कमज़ोर करता है
ग्रेशल कहती है   मुझे तुम प्रेमिका बना ही नहीं पाए  दोस्त या सुख बस
 फिर भी मैं कहूँगी  तुम्हारी एक खास पर्सनालिटी है जो तुम्हें औरों से अलग करती है
 तुम किसी मॉरल में बिलीव नहीं करते  तुम्हारा अपना लॉजिक है  तुम ग्रेट फिल्ममेकर हो  बहुत बड़े फिल्म डायरेक्टर  स्क्रिप्ट रायटर  एक बात बताओ कि तुम लाइफ से चाहते क्या हो
मैं क्या उत्तर दूँ ग्रेशल को कि मैंने अपनी प्रतिभा  नैतिकता  जीवन सब जानबूझ कर बरबाद किया है  आर्थर हैली  हरमन हैस और हैमिंग्वे की किताबें पढ़ कर  अपने दंभ से पीड़ित होकर  आलस्य में डूब कर
 स्पीलबर्ग और लुकास की फिल्में देखकर
 अमृता शेरगिल और एफ
एन
 सूज़ा की पेंटिंग देखकर
 मुझ जैसों की बरबादी के पीछे औरतें नहीं  कला  होती है
ओ मेरी  बाथशीबा 
 मेरी ग्रेश  मैं प्रेम में ऐसे कुन्द किया गया कि अब किसी औरत को प्रेम नहीं कर सकता  बहुत ज्यादा किसी औरत के साथ नहीं रह सकता  एक हद के बाद स्पर्श मुझे उकताते हैं  मैं भागने लगता हूँ  स्पर्श से  ध्वनि से  गन्ध से


 अपनी छाया से ऊब होती है
 मैं खुद से भाग कर एक ही जगह शरण लेता हूँ  शराब और अपना कमरा
पहले सीक्वेंस की शूटिंग खत्म हो चुकी थी
 सब सेलिब्रेट करने के मूड में थे
शराब थी  खाना था  संगीत था
 घने पेड़ के नीचे हमारी टेबल थी  झील का किनारा था  एक हैरिटेज हवेली का पिछ्वाड़ा  जो अब बगीचा था और झील के किनारे से जुड़ा था
 गलियारों में दूधिया रोशनी थी और उनके मेहराबों से सफेद चमेली की घनी लतरें उलझी थीं
 झील के आस पास बने होटलों  हैरिटेज इमारतों की जगर मगर रोशनी झील में गिर रही थी और एक चहल पहल और रोशनी के हुजूम से भरे किसी बड़े लग्ज़री जहाज के तट पर आ लगने का भ्रम दे रही थी
 झील के पानी में रोशनियों की परछाइयों की आतिशबाज़ी हो रही थी
 इस बिम्ब को निहारते निर्वाक   से हम आस   पास की भीड़ से असंम्पृक्त बैठे थे
 वह बहुत खुश था  लगभग प्रेम निवेदन की भूमिका में
 मुझे मनाता हुआ  वह इस कदर प्रेम के ट्रांस में था कि मुझे लगा कि मेरी जगह कोई भी होती  यह विवश होता प्रेम करने को
 यह शायद माहौल और शराब का असर था
अचानक ही बरसात शुरू हो गई थी
 अक्टूबर की शुरुआत में बरसात का होना अप्रत्याशित ही था
 भीगते पेड़ और आर्द्र होते तने के नीचे कुछ देर तो हम खाते रहे
 हम भीगे हल्का सा  मगर जब पानी स्नैक्स और शराब के ग्लासों में टपकने लगा तो हमारी टेबल का वेटर भागता हुआ आया और उसने हमें ऊपर जाने को कहा
 हम अपने ग्लास लेकर ऊपर आ गए
 हम हॉलनुमा रेस्तराँ  जिसके रोशनदान और खिड़कियाँ लाल और हरे काँच के बने थे और जिसमें भीतर पर्शियन फानूस लगा था


 में नहीं घुसे
 वहाँ भीड़ थी
 हम दो संगमरमरी गलियारों को हाथ थामे पार करके तीसरी मंज़िल के बन्द पड़े कमरों को जाती सीढ़ियों में जा बैठे
 बरसात में भीगते ही फिर मैं मैं कहाँ रह जाती हूँ
 अपने ही से दूर बहती नाव बन जाती हूँ
 तुम बहुत कुछ कह रहे थे  बाँह कन्धों पर धर जकड़ रहे थे  चूम रहे थे
 मेरी हैरानी के लिए पहली बार लगा कि देह के खेल से हटकर प्रेम कर रहे हो


 कम से कम प्रेम का दावा
 मैं थी कि तुम्हारी फरमाइश पर गाते हुए भी तुम्हारा हाथ थामे  तुम्हीं से मुखातिब मगर तुमसे विपरीत कहीं बह रही थी
 बिना शोर


 किसी पानी में डूबती एक कागज की नाव
 कोई बिसात पलट चुकी थी और सम्बन्धों की भीड़ से छूट कर अकेली खड़ी थी मैं
 उसकी छुअनों ने मुझे अतीत से निकाला
 फिर भी मेरा मन अनमना था  अतीत और वर्तमान एक बैंच पर आ बैठे थे
मुझे रोकना मत अगर मैं कहूँ कि मैं गिर रहा हूँ एक ऊँचाई से


 तुम्हारे


 अच्छा जाने दो
मैं कहना चाहती थी


 मत कहो बहुत कॉन्ट्रास्ट है यह सुनना तुमसे
 फिर भी उस पूरी शाम वही बोला
 इतना कि एक भी शब्द मेरी स्मृति में नहीं अटक सका
अब वह फुसफुसा रहा था   बहुत प्रेम है तुमसे
 याद आती ही रही हो तुम पिछ्ले दिनों
 सेक्स के लिए नहीं  प्रेम  उसके मुँह से स्कॉच की हल्की नफीस महक आ रही थी और उसकी बगलों में जंगली कमल महक रहा था  मैंने उसके कंधों पर सर रख दिया
कुछ गुनगुनाओ न
मैं
हाँ  वही सिसीलिया या समर वाइन जो तुम गुनगुनाती हो
वह मेरे साथ गुनगुनाता रहा
वह निजता के खोल से निकला और रात भर उसने मुझसे बहुत सी बातें कीं
कई किस्म की स्वीकारोक्तियाँ  यह भी स्वीकार किया कि वह भी रोता है  बल्कि उसी समय उसका गला भर आया था
 मैंने सीने से लगा लिया और उस रात उसने मेरी देह को एक अहसान की तरह छुआ  देने और देने के लिए
 कुछ भी लेने को तैयार नहीं था वह
बार बार अपनी परफॉरमेंस को लेकर पूछता रहा   सुख तो दिया न
मैं नींद में गड़प होते हुए सर हिला रही थी  ह्म्म्म
मन ही मन हैरान थी  यह कैसी असुरक्षा होती है पुरुष की
 फ्रायड बाबा  कैन यू टैल मी द रीज़न
उसके अगले ही दिन की बात है  हम अपने होटल के एक टैरेस पर थे  वहाँ बैण्ड पर मेरी मनपसन्द धुन बज रही थी
 मेरा मन नाचने का था  मगर वह खामोश था
 बेहद खामोश  जैसा कि हर बार प्रेम के तूफानी दौरे के बाद वह होता था
 हम जल्दी जल्दी डिनर निगल कर कमरे में लौट रहे थे  पिछ्ली रात उसने मुझे लिफ्ट में चूमा था  इस बार मैंने पहल की तो वह बिदक गया 
 मुझे अपने घर के एक्वेरियम का कछुआ याद आ गया  जो यूँ तो अकसर ऊँघता रहता है  मगर कभू कभू अपने खोल से मुण्डी निकालता है  मनचाहा खाता है  थोड़ा घूमता है  ब्लैक मौली के गाउननुमा फिंस को घूरता है  एक फेरा उसके चारों तरफ लगा कर फिर खोल में गुम
 कमरे के गोखड़े में बैठा वह बाहर की झलमल रोशनियों की नदी में गुम था
उसकी चुप्पी क्रूर थी
 वह इतना ज्यादा असम्पृक्त था कि मैं उसके सामने कपड़े बदल रही थी और उसकी नज़रें खिड़की के बाहर अटकी रहीं
 मैं एक उदास गीत गुनगुनाते हुए अचानक चुप हो गई  मुझे सामने लगे आदमकद अपनी चम्पई मांसल देह बहुत अश्लील और भोंडी लगने लगी
 रात ढलने जा रही थी  मैंने पूरी बाँह की ढीली शर्ट  पहन कर पजामा पहन लिया और चादर खींच कर लेट गई  खुले परदे में से चाँद का तिलिस्म यहाँ से भी दिख रहा था
 यहाँ चाँद के चारों तरफ सुनहरा चूर्ण लगा था  आकाश एक दम साफ
 ढेर सारे तारे मुझे ताक रहे थे
 यहाँ से वीनस धरती से काफी करीब और बेहद चमकीला दिखता है
 चाँदनी  चुप्पी  सब कुछ एक उदास धुन में बँधा था
 चमकीले पत्ते  पेड़ों की फुनगियों पर आँसुओं से ढुलके थे
 जिन्दगी की तमाम नियामतों के बावजूद  तमाम सुखों के रहते भी जो फूटता है  वह रुदन
 यह बात या तो मैं जानती हूँ या वो वीनस
कोई असर था जो बीत चुका था  वह वैसे ही बैठा रहा  फिर न जाने कब बगल में आ सोया
 सुबह उठते ही उसने रट लगा दी   पैक अप  मेरा यहाँ दम घुट रहा है
हमने अगली शूटिंग  कुंभलगढ़ के रास्तों में की
 वह एक मज़ेदार पिकनिक थी
मुझे उस खुश्क व्यक्ति से कभी कोई उम्मीद नहीं रही थी  शूटिंग के दौरान वह खीजता ही रहा है  उसे मेरी हर चीज से प्रॉब्लम थी
 मुझे भी अब उकताहट होने लगी थी  जगह बदलने से मुझे तकलीफ हो रही थी  झील की नमी  कोहरा और यहाँ का बहुत ज्यादा ऑईली   स्पाईसी खाना  धूल कचरा


 उस पर डांस प्रेक्टिस  अजीब से भजनों के बोलों को याद करना  डायलॉग्स  उस पर हर रीटेक के बाद लगातार मानसिक प्रताड़ना  अबोला
 मैंने खुद को कमरे में बन्द कर लिया था आज शूटिंग के बाद


 साँस लेने में तकलीफ हो रही थी  मुझे क्लाइमेटिक अस्थमा था
 मेरा इन्हेलर खत्म चुका था
वह रात में मेरा हाल लेने कमरे में आया भी था  मगर मैंने बाहर से ही भेज दिया   नॉट कीपिंग वेल  लीव मी अलोन
सुबह मैं सात बजे दम घुटने से उठी और झरोखे में जा बैठी  सुबह सुबह धूल उड़ाती हुई एक स्वीपर झाड़ू लगाती हुई कुछ गुनगुना रही थी
 मेरा दम और उखड़ गया


 मैंने गीला रूमाल चेहरे पर रख लिया  हाँफते हुए मैं दोहरी हो गई  तभी मैंने देखा  चेतन कुर्ते पाजामे में कहीं से आ रहा था  उसके हाथ में सालबुटामॉल का नया इन्हेलर था
 यही मेरी दवा थी
 मेरे मन में बरसों से जमा गिला पिघल गया  मैंने खुद को झरोखे से हटा कर बिस्तर पर डाल लिया  देख लेता तो झेंप जाता
शूटिंग का आखिरी दिन बड़ा एंटीक्लाइमेटिक था  हमें कोहरे की ज़रूरत थी  वह भी बाहर सड़क पर जहाँ पद्मा आखिरी बार कार से उतर कर कोहरे में गुम हो जाती है  दूर से उसकी आवाज़ आती रहती है मगर वह दिखाई नहीं देती


 और एक सन्नाटा छा जाता है
 उस दिन भाग्य हम पर मुस्कुराया  अचानक बादल छा गए
 मगर अंत हमें चाँद को दिखाने से करना था  तो बादलों और बीस फॉगरों के धुँए से हाथ को हाथ न सूझने वाला कोहरा तो हमने शूट कर लिया था
मेरी नीली कार क्रॉसिंग के पास अचानक रुकती है  मैं पद्मा को चूमता हूँ


 उसके कुछ देर बाद वह उतर जाती है  भग्न मंदिर के शिरीष के निकट जा खड़ी होती है  डाल पकड़ कर
 वह पुराना शिरीष कब का सूख गया था  वहाँ एक जवान बबूल था  उस पर फूल खिले थे
 ग्रेशल ने जैसे ही डाल थामी  काँटे चुभ गए  वह सीत्कार उठी मगर उसने दृश्य पूरा किया
बाबू  प्रेम और वासना के उन प्रगाढ़ पलों में मैं जो बुदबुदाती थी वह डायनिसस के मंत्र थे   जो शराब  पुनर्जन्म और प्रजनन का देवता है
 मैंने कहीं पढ़े थे  किसी पुरानी किताब में ग्रीक मायथॉलोजी की


 अच्छा एक इरानी कविता सुनो
अगला हिस्सा था दृश्य का कि मैं कुछ तय करूँ तब तक वह कोहरे में गुम होने लगती है  कान में पीले फूल पहने मेरे सामने ही


  पद्मा
 पद्मा
मैं दुबारा पूछ रही हूँ  आखिरी बार क्या तुम ऎसे बच्चे के पिता बनना चाहोगे जो तुम्हारा न हो
मैं एकदम अचकचा गया था  मुझे पसीना आ गया कैमरे में झाँकते हुए
आय म इंटरेस्टेड इन कनक्लूज़न
  कोहरे में से ग्रेशल की आकृति बोली
नायक चुप रहा


 स्टियरिंग पर चेहरा टिकाए
आई हैव कनक्लूडेड
  वह जा रही थी  तब मुझे नहीं पता था कि वह हमेशा के लिए जा रही थी
सर  देखिए  मुझे लाइट कम लग रही है उधर लगाएँ क्या  सड़क के उस तरफ जिधर मैडम को जाना है


   कैमरामेन ने दिखाया
हमारा नायक कार से उतरा


 मुझे लगा मैं ही हूँ


 ग्रेशल ने केसरिया बाँधनी की साड़ी पहनी थी और उसका सफेद शॉल में ढँका सर और चेहरा


 वह धुँध में खो रही थी


 रेलवे क्रॉसिंग की तरफ
 मेरा मन कोई मुट्ठियों में भींच रहा था
नहीं  आदिल


 ऐसे ही शूट करो


 रीटेक


 फाइनल
  मैं चीखा


 मेरी चीख अटपटी थी
जैसे ही दृश्य खत्म हुआ बरसात शुरू हो गई
 काम हो गया था
 बस अब चाँद का दृश्य लेना था
वही रेलवे क्रॉसिंग  सड़क और शिरीष का जंगल और ज़ंगल के के पीछे से निकलता चाँद
 अगर आज चाँद न निकला तो कल तक प्रतीक्षा और हमें पूरे चाँद की जगह छोटे चाँद से काम चलाना होता  वैसे भी पूर्ण चन्द्र बीते तीसरा दिन था  कल और घट जाएगा
 हम हवेली लौट आए  बरसात तो रुक गई थी मगर बादल
सर  आज चाँद को शूट करना ही है  चाहे आधी रात बीत जाए
झील के किनारे अलाव जलाया गया
 शूट खत्म होने की पार्टी चल पड़ी  मैंने बहुत दिन बाद गिटार बजाया  बेंद्रे ने एक उदास गीत गाया


 चाँद के निकलने की प्रतीक्षा थी
 ग्रेशल मेरे पास आकर बैठ गई
 चुपचाप वाइन पीती रही


 मेरा हाथ थाम कर
यह सच है क्या ल्यूनाटिक मूवमेंट कुछ लोगों के व्यवहार पर असर डालता है


 डिप्रेस करता है
मैंने उसके चेहरे को देखा


 वह पद्मा की तरह शब्द चबा रही थी और उसकी आँखों में आग   पानी   बर्फ तीनों थे
 हवेली के बुर्ज की तरफ चाँद झाँक रहा था  नीला


 रुपहला
कैमरामैन आदिल ने कवर्ड कैंटर से शूट जारी रखा


 शिरीष के पीले फूल काँटे और चाँद और सामने कोहरे से भीगी लम्बी खाली सड़क
आखिरी सीन मुझे करना था  सर्वेश जा चुका था  उसकी फ्लाइट थी
 वही कमीज़ पहन कर बस मुझे स्टियरिंग पर मुँह छिपा कर बैठना ही तो था
मैं लौट कर कार में आ बैठा हूँ और कोहरा कार के शीशों पर बहता रहा है
 मेरे कान में ग्रेशल   पद्मा   ग्रेशल की आवाज़ गूँज रही थी
मुझे क्या चाहिए


 मैं तो पीले शिरीष के फूल कान में पहन कर भी महारानी लगती हूँ


 इन महलों की देखो


 देखो न
अच्छा सुनो  एक बात बताओ क्या तुम ऐसे बच्चे के पिता बनना चाहोगे जो तुम्हारा न हो
आय म इंटरेस्टेड इन कनक्लूज़न
उदयपुर से सीधे हम सब साथ डबिंग और एडिटिंग के लिए मुम्बई आ गए थे
 दस दिन की मेहनत और लगी मगर फिल्म तैयार थी
 मैं जा रही हूँ  मुझे रुकने की और उसे  मुझे रोक लेने की वजह शायद समझ नहीं आ रही थी
 वह अंकल बेन्द्रे से कह रहा था कि    रेशेज़ देखे ना
 उसने अपने होने  अपने नेचर से हटकर कितना गंभीर और सधा हुआ अभिनय किया है कि कई बार मुझे भ्रम हुआ कि यह पद्मा ही है
 अब उसे मैं नहीं  उसके अभिनय की चर्चा मुम्बई लाएगी
क्या इरादा है
कुछ नहीं यार  मोपासाँ ने ग्रेशल जैसी लड़कियों की तारीफ में एक ही वाक्य लिखा है   हर ऑनली डिफिशिएंसी इज़


 शी गेव हरसेल्फ टू यू
 उसकी एकमात्र कमी यही है कि उसने खुद को पूरी तरह तुम्हें सौंप दिया   तो क्या तुम्हारी पत्नी छवि की कमी भी यही नहीं थी क्या
 या तुम्हारी पद्मा द लोटस यानि शालभंजिका


 की कमी भी यही रही होगी  नहीं
 तेरा या मोपां   शोपां जो भी था  चूतिया था
 सारी औरतें ऐसी ही होती हैं
 कभी सोचा तूने कि इन सबके लिए तेरी अपनी डिफिसिएंसीज
 बेन्द्रे की एसिडिक आवाज़ आज भली लगी
डिफिशियंसी
हम तो कहते हैं ना  औरत ने नहीं कला ने बरबाद किया है हमें
ट्रायल शो के दौरान हम थिएटर में बैठे थे
 वह बहुत उत्तेजित था
 ज़ाहिर है  रेशेज़ देखना और पूरी एडिटेड फिल्म देखना  एक उत्तेजना तो होती है
 पिछले छह महीनों की लगातार मेहनत  पैसा
 उसने सुनहरा सिल्क का कुर्ता पहना था
 बाल पीछे को सँवारे थे
 वह सबसे आगे की पंक्ति में बैठा हुआ ऊँगलियाँ चटखा रहा था
 पूरा यूनिट इंतजार में था
 मूवी के डिब्बे लेकर जोज़फ को आ जाना था अब तक आया नहीं था
वह अचानक उठा और बेचैनी में बाहर चला गया
 फिर भीतर आकर मेरे ठीक पीछे बैठा रहा  और एक पैर दूसरे घुटने पर रख हिलाता रहा  फिर दुबारा झटके से उठ बाहर गया
 देर तक गुम रहा और तभी भीतर आया जब तक फिल्म के डिब्बे न आ गए

 फिल्म शुरू होने पर वह अँधेरे में एकदम मेरे पास आ बैठा
 मुझे अपनी ही बेतरतीब साँसों की आवाज़ सुनाई दे रही थी
 मगर वह फिल्म शुरू होने से आखिर दम तक साधे बैठा रहा
 इतना स्थिर  बिना हिले   डुले कि मैं बेचैन हो गई
 मुझे उसकी बात याद आ गई  फिल्म ठीक नहीं बनी मेरे मन मुताबिक तो  बिलकुल रीलीज़ नहीं करुँगा
 और तब जीवन में कभी फिल्म नहीं बनाऊँगा
 कलम घसीटूँगा  कलात्मक फिल्म के लिए नहीं  एकदम बिकाऊ टाइप
अन्दर के क्रिएटिव कलाकार का क्या
उस साले कलाकार को ज़हर दे दूँगा
फिल्म खत्म होते होते उसकी देह की भाषा बता रही थी कि वह खुश और संतुष्ट था  फिल्म उसे अच्छी लगी थी  फिल्म खत्म होने पर वह उठा बाहर आ गया  उसके पीछे हम सब
जाते समय गलियारे में दूसरे एक्टर्स के साथ मैं भी खड़ी थी  हममें से उसने न जाने किसे सम्बोधित किया   थैंक्स टू ऑल ऑफ यू  फिल्म अच्छी बनेगी यह मैं जानता था
  मुझ पर एक ठण्डी   रीती हुई दृष्टि डाल कर एक छोटी भीड़ के साथ मेरे सामने से यूँ निकल गया था  जैसे मैं पारदर्शी दीवार होऊँ
 मेरे लिए उसका यह व्यवहार नया नहीं था  मैं थी ही क्या एक जर्रा और कहां वह एक हस्ती
 ना  मुझे बुरा नहीं लगा था
 मेरा उसकी तरफ खुलता मन सुन्न हो चुका था
 माय ऑनली डेफिसियंसी


  मेरी एकमात्र कमी  और मैं मुस्कुरा दी
मैं संतुष्ट थी कि मैंने अपना किरदार पूरे जोश से निभाया था  ऎसे विश्वास के साथ जो मेरे लिए अप्रत्याशित था
 एक अजनबी औरत का किरदार जिसे मैं ठीक से कभी नहीं जान पाऊँगी  मगर जिसकी हर हरकत मैं अपने जिस्म में ले चुकी थी
 जिसकी हर जुम्बिश मेरे भीतर थी
 वह औरत पद्मा मेरे भीतर छूट गई थी  कैक्टस के काँटों की तरह  और मैं एक एक कर उन्हें निकाल रही थी
 मुझे कल गोआ लौटना है
