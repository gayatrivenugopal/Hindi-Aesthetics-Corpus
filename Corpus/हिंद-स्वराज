लंदन से दक्षिण अफ्रीका लौटते हुए गांधीजी ने रास्‍ते में जो संवाद लिखा और  हिंद स्‍वराज  के नाम से छपाया  उसे आज पचास बरस हो गए
दक्षिण अफ्रीका के भारतीय लोगों के अधिकारों की रक्षा के लिए सतत लड़ते हुए गांधीजी      में लंदन गए थे
 वहाँ कईं क्रांतिकारी स्वराज प्रेमी भारतीय नवयुवक उन्हें मिले
 उसने गांधीजी की जो बातचीत हुई उसी का सार गांधीजी ने एक काल्‍पनिक संवाद में ग्रथित किया है
 इस संवाद में गांधीजी के उस समय के महत्‍व के सब विचार आ जाते हैं
 किताब के बारे में गांधीजी ने स्‍वयं कहा है कि   मेरी यह छोटी सी किताब इतनी निर्दोष है कि बच्‍चों के हाथ में भी यह दी जा सकती है
 यह किताब द्वेषधर्म की जगह प्रेमधर्म सिखाती है  हिंसा की जगह आत्म बलिदान को स्‍थापित करती है  और पशुबल के खिलाफ टक्‍कर लेने के लिए आत्मबल को खड़ा करती है
   गांधीजी इस निर्णय पर पहुँचे थे कि पश्चिम के देशों में  यूरोप अमेरिका में जो आधुनिक सभ्‍यता जोर कर रही है  वह कल्‍याणकारी नहीं है  मनुष्‍यहित के लिए वह सत्‍यानाशकारी है
 गांधीजी मानते थे कि भारत में और सारी दुनिया में प्राचीन काल से जो धर्म परायण नीति प्रधान चली आई है वह सच्‍ची सभ्‍यता है
गांधीजी का कहना था कि भारत से केवल अंग्रेजों को और उनके राज्‍य को हटाने से भारत को अपनी सच्‍ची सभ्‍यता का स्वराज नहीं मिलेगा
 हम अंग्रजों को हटा दें और उन्‍हीं की सभ्‍यता और उन्‍हीं के आदर्श को स्‍वीकार करें तो हमारा उद्वार नहीं होगा
 हमें अपनी आत्‍मा को बचाना चाहिए
 भारते के लिखे पढ़े लोग पश्चिम के मोह में फँस गए हैं
 जो लोग पश्चिम के असर तले नहीं आए हैं  वे भारत की धर्म परायण नैतिक सभ्‍यता को मानते हैं
 उनको अगर आत्मशक्ति का उपयोग करने का तरीका सिखाया जाए  सत्‍यग्रह का रास्‍ता बताया जाए  तो वे पश्चिमी राज्‍य पद्धति का और उससे होने वाले अन्‍याय का मुकाबला कर सकेंगे तथा शस्‍त्रबल के बिना भारत को स्‍वतंत्र करके दुनिया को भी बचा सकेंगे
पश्चिम का शिक्षण और पश्चिम का विज्ञान अंग्रेजों के अधिकार के जोर पर हमारे देश में आए
 उनकी रेलें  उनकी चिकित्‍सा और रुग्‍णालय  उनके न्‍यायालय और उनकी न्‍यायदान प‍द्धति आदि सब बातें अच्‍छी संस्‍कृति के लिए आवश्‍यक नहीं है  बल्कि विघातक ही हैं   वगैरा बातें बिना किसी संकोच के गांधीजी इस किताब में दी हैं
मूल किताब गुजराती में लिखी गई थी
 उसके हिंदुस्‍तान आते ही बंबई सरकार ने आक्षेपार्ह बताकर उसे जब्‍त किया
 तब गांधीजी ने सोचा कि  हिंद स्‍वराज  में मैंने जो कुछ लिखा है  वह जैसा का वैसा अपने अंग्रेजी जानने वाले मित्रों और टीकाकारों के सामने रखना चाहिए
 उन्‍होंने स्‍वयं गुजराती  हिंद स्‍वराज  का अंग्रेजी अनुवाद किया और उसे छपाया
 उसे भी बंबई सरकार आक्षेपार्ह घोषित किया
दक्षिण अफ्रीका का अपना सारा काम पूरा करके सन      में गांधीजी भारत आए
 उसके बाद सत्‍याग्रह करने का जब पहला मौका गांधीजी को मिला  तब उन्‍होंने बंबई सरकार के हुक्‍म के खिलाफ  हिंद स्‍वराज  फिर से छपवाकर प्रकाशित किया
 बंबई सरकार ने राज्‍य में  सारे भारत में और दुनिया के गंभीर विचारकों के बीच ध्‍यान से पढ़ी जाती है
स्‍व
 गोखलेजी ने इस किताब के विवेचन को कच्‍चा कहकर उसे नापसंद किया था और आशा की थी कि भारत लौटने के बाद गांधीजी ने स्‍वयं इस किताब को रद कर देंगे
 लेकिन वैसा नहीं हुआ
 गांधीजी ने एकाध सुधार करके कहा कि आज मैं इस किताब को अगर फिर से लिखता  तो उसकी भाषा में जरूर कुछ सुधार करता
 लेकिन मेरे मूलभूत विचार वहीं हैं  जो इस किताब में मैंने व्‍यक्‍त किए हैं
गांधीजी के प्रति आदर और उनके विचारों के प्रति सहानुभूति रखने वाले दुनिया के बड़े बड़े विचारकों ने  हिंद स्‍वराज  के बारे में जो संमतिप्रगट की है  उसका सार श्री महादेव देसाई ने नई आवृत्ति की अपनी सुंदर प्रस्‍तावना में दिया ही है
अहिंसा का सामर्थ्‍य  यंत्रवाद का गांधीजी का विरोध और पश्चिमी सभ्‍यता तीनों के बारे में और सत्‍याग्रह की अंतिम भूमिका के बारे में भी पश्चिम के लोगों ने अपना मतभेद स्‍पष्‍ट रूप से व्‍यक्‍त किया है
गांधीजी के सारे जीवन कार्य के मूल में जो श्रद्धा काम करती रही  वह सारी  हिंद स्‍वराज  में पाई जाती है
 इसलिए गांधीजी के विचार सागर में इस छोटी सी पुस्‍तक का महत्‍व असाधारण है
गांधीजी के बताए हुए अहिंसक रास्‍ते पर चलकर भारत स्‍वतंत्र हुआ
 असहयोग  कानूनों का सविनय भंग और सत्‍याग्रह   इन तीनों कदमों की मदद से गांधीजी ने स्वराज का रास्‍ता तय किया
 हम इसे चमत्‍कारपूर्ण घटना का त्रिविक्रम कह सकते हैं
गांधीजी के प्रयत्‍न का वही हाल हुआ  जो दुनिया की अन्‍य श्रेष्‍ठ विभूतियों के प्रयत्‍नों का होता आया है
भारत ने भारत के नेताओं ने और एक ढंग से सोचा जाए तो भारत की जनता ने भी गांधीजी द्वारा मिले हुए स्वराज रूपी फल को तो अपनाया  लेकिन उनकी जीवन दृष्टि को पूरी तरह अपनाया नहीं है
 धर्म परायण  नीति प्रधान पुरानी संस्‍कृति की प्रतिष्‍ठा जिसमें नहीं है  ऐसी ही शिक्षा प‍द्धति भारत में आज प्रतिष्ठित है
 न्‍यायदान पश्चिमी ढंग से ही हो रहा है
 इसकी तालीम भी जैसी अंग्रेजों के दिनों में थी वैसे ही आज है
 अध्‍यापक  वकील  डॉक्‍टर  इंजीनियर और राजनीतिक नेता   ये पाँच मिलकर भारत के सार्वजनिक जीवन को पश्चिमी ढंग से चला रहे हैं
 अगर पश्चिम के विज्ञान और यांत्रिक कौशल्‍य              का सहारा हम न लें और गांधीजी के ही सांस्‍कृतिक आदर्श को स्‍वीकार करें  तो भारत जैसा महान देश साउदी अरेबिया जैसे नगण्‍य देश की कोटि तक पहुँच जाएँगा  यह डर भारत के आज के सभी पक्ष के नेताओं को है
भारत शांततावादी है  युद्ध विरोधी है
 दुनिया का साम्राज्‍यवाद  उपनिवेशवाद  शोषणवाद  राष्‍ट्र राष्‍ट्र के बीच फैला हुआ उच्‍च नीच भाव इन सबका विरोध करने का कंकण भारत सरकार ने अपने हाथ में बाँधा है
 तो भी जिस तरह के आदर्श का गांधीजी ने अपनी किताब  हिंद स्वराज  में पुरस्‍कार किया है  उसका तो उसने अस्‍वीकार ही किया है
 स्‍वाभाविक है कि इस तरह के नए भारत में अंग्रेजी भाषा का ही बोलबाला रहे
 सिर्फ अमेरिका ही नहीं  किंतु रशिया  जर्मनी  चेकोस्‍लोवाकिया  जापान आदि विज्ञान परायण राष्‍ट्रों की मदद से भारत यंत्र संस्‍कृति में जोरों से आगे बढ़ रहा है
 और उसकी आंतरिक निष्‍ठा मानती है कि यही सच्‍चा मार्ग है
 पू
 गांधीजी के विचार जैसे हैं वैसे नहीं चल सकते
यह नई निष्‍ठा केवल नेहरूजी की नहीं  किंतु करीब करीब सारे राष्‍ट्र की है
 श्री विनोबा भावे गांधीजी के आत्मवाद का  सर्वोदय का और अहिंसक शोषण विहीन समाज रचना का जोरों से पुरस्‍कार कर रहे हैं
 ग्रामराज्‍य की स्‍थापना से  शांति सेना के द्वारा  नई तालीम के जरिए  स्‍त्री जाति की जागृति के द्वारा वे मानस परिवर्तन  जीवन परिवर्तन और समाज परिवर्तन का पुरस्‍कार कर रहे हैं
 भूदान और ग्रामदान के द्वारा सामाजिक जीवन में आमूलाग्र क्रांति करने की कोशिश कर रहे हैं
 लेकिन उन्‍होंने देख लिया हे कि पश्चिम के विज्ञान और यंत्र कौशल्‍य के बिना सर्वोदय अधूरा ही रहेगा
जब अमेरिका का प्रजासत्‍तावाद  रशिया और चीन का साम्‍यवाद  दूसरे और देशों का और भारत का समाजसत्‍तावाद और गांधीजी का सर्वोदय दुनिया के सामने स्‍वयंवर के लिए खड़े हैं  ऐसे अवसर पर गांधीजी की इस युगांतरकारी छोटी सी किताब का अध्‍ययन जोरों से होना चाहिए
 गांधीजी स्‍वयं भी नहीं चाहते थे कि शब्‍द प्रमाण की दुहाई देकर हम उनकी बातें जैसी की वैसी ग्रहण करें
हिंद स्वराज  की प्रस्‍तावना में गांधीजी स्‍वयं लिखा है कि व्‍यक्तिश   उनका सारा प्रयत्‍न  हिंद स्वराज  में बताए हुए आध्‍यात्मिक स्वराज की स्‍थापना करने के लिए ही है
 लेकिन उन्‍होंने भारत में अनेक साथियों की मदद से स्वराज का जो आंदोलन चलाया  कांग्रेस के जैसी राजनीतिक राष्‍ट्रीय संस्‍था का मार्गदर्शन किया  वह उनकी प्रवृत्ति पार्लियामेंटरी स्वराज                          के लिए ही थी
स्वराज के लिए अन्‍याय का  शोषण का और प्रदेशी सरकार का विरोध करने में अहिंसा का सहारा लिया जाए  इतना एक ही आग्रह उन्‍होंने रखा है
 इसलिए भारत की स्वराज प्रवृत्ति का अर्थ उनकी इस वामनमूर्ति पुस्‍तक  हिंद स्वराज  से न किया जाए
गांधीजी की यह चेतावनी कांग्रेस स्वराज आंदोलन विपर्यास करने वालों के लिए थी
 आज जो लोग भारत का स्वराज चला रहे हैं  उनके बचाव में भी यह सूचना काम आ सकती है
 भारत के राष्‍ट्रीय विकास का दिन रात चिंतन करने वाले चिंतक और नेता भी कह सकते हैं कि हमारे सिर पर  हिंद स्वराज  के आदर्श का बोझा गांधीजी ने रखा था
लेकिन अगर गांधीजी की बात सही है और भारत का और दुनिया का भला  हिंद स्वराज  में प्रतिबिंबित सांस्‍कृतिक आदर्श से ही होने वाला है  तो इसके चिंतन का  नव ग्रथन का और आचरण का भार किसी के सिर पर तो होना ही चाहिए
मैंने एक दफा गांधीजी से कहा था कि   आपने अपनी स्वराज सेवा के प्रारंभ में  हिंद स्वराज  नामक जो पुस्‍तक जो लिखी उसमें आपके मौलिक विचार हैं  तो भी शंका होती है कि वे रस्किन  थोरो  एडवर्ड कारपेंटर  टेलर  मैक्‍स नार्डू आदि लोगों के चिंतन से प्रभावित हैं
 इन लोगों ने आधुनिक सभ्‍यता के दोष दिखाए हैं
 विश्‍व बंधुत्‍व की बुनियाद पर स्‍थापित पुरानी सभ्‍यता का इन लोगों ने पुरस्‍कार किया  इसलिए आपका  हिंद स्वराज  पढ़ने से यही ख्‍याल होता है कि आप भूतकाल को फिर से जाग्रत करने के पक्ष में हैं
 आपको बार बार कहना पड़ता है कि भूतकाल के उपासक नहीं हैं
 मानव जाति ने गलत रास्‍ते जितनी प्रग‍ति की उतना रास्‍ता पीछे चलकर सच्‍चे रास्‍ते पर लोगने के बाद आप फिर नीतिनिष्‍ठा  आत्मनिष्‍ठा रास्‍ते से नई ही प्रगति करना चाहते हैं
 तो     आपका जीवन कार्य करीब करीब समाप्‍त होने आया है
 भारत का स्वराज स्‍थापित होने की तैयारी है
 ऐसे समय पर आप फिर से अपने जीवन भर के अनुभव और चिंतन की बुनियाद पर ऐसी एक नई ही किताब क्‍यों नहीं लिखते  जिसमें भविष्‍य की एक हजार साल की महामानव संस्‍कृति की बीज दुनिया को मिले
   वे अपने कार्य में इतने व्‍यस्‍त थे और बिगड़ता हुआ मामला सुधारने की प्राणपण से चेष्टा करने के लिए इतने चिंतित थे कि मेरी सूचना या प्रार्थना सुनने की भी उनकी तैयारी नहीं थी
अब जब गांधीजी का दुनियवी जीवन पूरा हो चुका है और उनके लेखों का  भाषणों का  पत्रों का और मुलाकातों का अशेष संग्रह तैयार हो रहा है  तब आदर्श संस्‍कृति के बारे में और उसे स्‍थापित करने के बारे में गांधीजी के विचार इकट्ठा करके ऐसा एक प्रभावशाली चित्र किसी अधिकारी व्‍यक्ति को तैयार करना चाहिए  जिसे हम  हिंद स्वराज  की परिणत आवृत्ति नहीं कहेंगे  उसे तो स्वराज भोगी भारत का विश्‍वकार्य या ऐसा ही कुछ कहना होगा
जो हो  ऐसी एक किताब की बहुत ही जरूरत है
इसके मानी यह नहीं कि वह किताब इस  हिंद स्वराज  का स्‍थान ले सकेगी
 इस अमर किताब का स्‍थान तो भारतीय जीवन में हमेशा के लिए रहेगा ही
अगस्त       काका कालेलकर

हिंद स्वराज  की यह जो नई आवृत्ति प्रकाशित होती है  उसके दीबाचे के तौर पर  आर्यन पाथ  मासिक के  हिंद स्वराज अंक  की जो समालोचना मैंने  हरिजन  में अंग्रेजी में लिखी थी  उसका तरजुमा देना यहाँ नामुनासिब नहीं होगा
 यह सही है कि  हिंद स्वराज  की पहली आवृत्ति में गांधीजी के जो विचार दिखाए गए हैं  उनमें कोई फेर बदल नहीं हुआ है
 लेकिन उनका उत्‍तरोत्‍तर विकास तो हुआ ही है
 मेरे नीचे दिए हुए लेख में उस विकास के बारे में कुछ चर्चा की गई है
 उम्‍मीद है कि उससे गांधीजी के विचारों को ज्‍यादा साफ समझने में मदद होगी
   म
ह
दे
आर्यन पाथ  मासिक ने अभी अभी  हिंद स्वराज अंक  प्रकाशित किया है
 जिस तरह ऐसा अंक निकालने का विचार अनोखा है  उसी तरह उसका रूप रंग भी बढ़िया है
 इसका प्रकाशन श्रीमती सोफिया वाड़िया के भक्तिभाव भरे श्रम का आभारी है
 उन्‍होंने  हिंद स्वराज  की नकलें परदेश में अपने अनेक मित्रों को भेजी थीं और उनमें जो मुख्‍य थे उन्हें उस पुस्‍तक के बारे में अपने विचार लिख भेजने के लिए कहा था
 खुद श्रीमती सोफिया वाड़िया ने तो उस पुस्‍तक के बारे में लेख लिखे ही थे और ये विचार जाहिर किए थे कि उसमें भारतवर्ष के उजले भविष्‍य की आशा रही है
 लेकिन उस पुस्‍तक में यूरोप की अंधाधुंधी को मिटाने की शक्ति है  ऐसा यूरोप के विचारकों और लेखक लेखिकाओं से उन्हें कहलाना था
 इसलिए उन्‍होंने यह योजना निकाली
 उसका नतीजा अच्‍छा आया है
 इस खास अंक में अध्‍यापक सॉडी  कोल  डिलाइल बर्न्‍स  मिडलटन मरी  बेरेसफर्ड  ह्यूम फॉसेट  क्‍लॉड हूटन  जिराल्‍ड हार्ड कुमारी रैथबोन वगैरा अनेक नामी लेखक लेखिकाओं के लेख छपे हैं
 उनमें से कुछ तो शांति वादी और समाजवादी तौर पर मशहूर हैं लेकिन जिनके विचार शांति वाद और समाजवाद के खिलाफ हैं  ऐसे लोगों के लेख भी इस अंक में आए होते तो अंक कैसा होता
 जो लेख दिए गए है उनकी व्‍यवस्‍था इस तरह की गई है कि  शुरू के लेखों में जो आलोचनाएँ और उज्र आए हैं  उनमें से बहुते के जवाब बाद के लेखों में आ जाते हैं
  लेकिन दो एक टीकाएँ लगभग सब लेखकों ने की हैं  इसलिए पहले उनका विचार करना ठीक होगा
 कुछ बातें ऐसी कही गई हैं  जिन्‍हें तुरंत स्‍वीकार कर लेना चाहिए
 अध्‍यापक सॉडी ने लिखा है कि वे हाल में ही हिंदुस्‍तान में आए थे और यहाँ उन्‍होंने ऐसा कुछ भी नहीं देखा जिसे ऊपर ऊपर देखने पर ऐसा लगे कि  हिंद स्वराज  में बताए हुए सिद्धांतो को कुछ ज्‍यादा सफलता मिली है
 यह बिलकुल सच बात है
 ऐसी ही सही बात मि
 कोल ने कही है कि गांधीजी  सिर्फ अकेले की बात सोचनी हो तो वे ऐसे स्वराज के नजदीक इनसान जितना पहुँच सकता है उतना पहुँच ही चुके हैं
 लेकिन उसके अलावा एक और सवाल रहता है  यह वह कि इनसान के बीच जो खाई है  खुद अकेले अमुक आचरण करना और दूसरों को उनकी बुद्धि के मुताबिक आचरण करने में मदद करना इन दोनों के बीच जो अंतर है उसे कैसे पाटा जाए
 इस दूसरी चीज के लिए तो औरों के साथ रहकर  उनमें से एक बनकर  उनके साथ तादात्‍म्‍य एकता सुधार कर मनुष्‍य को आचरण करना पड़ता है  एक ही समय में अपना असली रूप और दूसरे का धारण किया हुआ रूप यानी व्‍यक्तित्‍व  जिसे खुद जाँच सके  जिसकी टीका टिप्‍पण कर सके और जिसकी कीमत आँक सके   ऐसे दो तरह के बरताव रखने पड़ते हैं
 गांधीजी ने अपने आचरणकी साधना को आखिरी हद तक पहुँचाया जरूर है  लेकिन इस दूसरे सवाल को  खुद को संतोष हो इस तरह  वे हल नहीं कर पाए हैं
 फिर जॉन मिडलटन मरी कहते हैं वह भी सही है कि  अहिंसा को अगर सिर्फ राजनीतिक दबाव के एक साधन के तौर पर इस्‍तेमाल किया जाए  तो उसकी शक्ति जल्‍दी खतम होती है
  और फिर सवाल उठता है कि  ऐसी अहिंसा को क्‍या सच्‍ची अहिंसा कहा जा सकता है
लेकिन यह सारी प्रक्रिया लगातार विकास की क्रिया है
 उस संध्‍या की सिद्धि के लिए कोशिश करते करते मनुष्‍य साधन की संपूर्णता के लिए भी कोशिश करता रहता है
 सैकड़ों बरस पहले बुद्ध और ईसा मसीह ने अहिंसा और प्रेम के सिद्धांत का उपदेश किया था
 इन सैकड़ो बरस में इक्‍के दुक्‍के व्‍यक्तियों ने छोटे छोटे सीमित प्रश्‍नों में उनका प्रयोग किया है
 गांधीजी के बारे में एक बात स्‍वीकार हो चुकी है  जिसका जिक्र करते हुए इस लेख संग्रह में जिराल्‍ड हर्ड ने कहा है कि  गांधीजी के प्रयोग में सारे जगत को दिलचस्‍पी है  और उसका महत्‍व युगों तक कायम रहेगा
 इसका कारण यह है कि उन्‍होंने समूह को लेकर या राष्‍ट्रीय पैमाने पर उसका प्रयोग करने की कोशिश की है
  उस प्रयोग की कठिनाइयाँ तो साफ है  लेकिन गांधीजी को भरोसा है कि इन मुसीबतों को पार करना नामुमकिन नहीं हैं
 हिंदुस्‍तान में      में वह प्रयोग नामुमकिन मालूम हुआ और उसे छोड़ देना पड़ा
 लेकिन जो बात उस समय नामुमकिन थी  वह      में मुमकिन हुई
 अब भी बहुत बार यह सवाल उठता है कि  अहिंसक साधन का अर्थ क्‍या है
  उस शब्‍द का सबको मंजूर हो ऐसा अर्थ और उसकी मर्यादा तय करने और उसे चालू करने से पहले अहिंसक लेंबे अरसे तक प्रयोग और आचरण करने की जरूरत है
 पश्चिम के विचारक अकसर भूल जाते हैं कि अहिंसा के आचरणों में सबसे जरूरी और टाली जा सकने वाली चीज प्रेम है  और शुद्ध नि स्‍वार्थ प्रेम मन की और शरीर की बेदाग निष्‍कलंक शुद्धि के बिना संभव नहीं है और प्राप्‍त नहीं किया जा सकता
हिंद स्वराज  की प्रशंसा भरी समालोचना में सब लेखकों ने एक बात का जिक्रकिया है   वह है गांधीजी का यंत्रो के बारे में बिरोध
समालोचना इस विरोध को नामुनासिब और अकारण मानते हैं
 मिडलटन मरी कहते हैं    गांधीजी अपने विचार के जोश में यह भूल जाते हैं कि जो चरखा उन्हें बहुत प्‍यारा है  वह भी एक यंत्र ही है और कुदरत की नहीं लेकिन इंसान की बनाई हुई एक अकुदरती कुत्रिम चीज है
 उनके उसूल के मुताबिक तो उसका भी नाश करना होगा
  डिलाइल बर्न्‍स कहते हैं    यह तो बुनियादी विचार दोष है
 उसमें छिपे रूप से यह बात सूचित की गई है कि जिस किसी चीज का बुरा उपयोग हो सकता है  उसे हमें नैतिक दृष्टि से हीन मानना चाहिए
 लेकिन चरखा भी तो एक यंत्र ही है
 और नाक पर लगाया हुआ चश्‍मा भी आँख की मदद करने को लगाया हुआ यंत्र ही है
 हल भी यंत्र है
 और पानी खिंचने के पुराने से पुराने यंत्र भी शायद मानव जीवन को सुधारने की मनुष्‍य की हजारों बरस की लगातार कोशिश के आखिरी फल होंगे



 किसी भी यंत्र का बुरा उपयोग होने की संभावना रहती है
 लेकिन अगर ऐसा हो तो उसमें रही हुई नैतिक हीनता यंत्र की नहीं  लेकिन उपयोग करने वाले मनुष्‍य की है
मुझे इतना तो कबूल करना चाहिए कि गांधीजी ने  अपने विचारो के जोश में  यंत्रों के बारे में अनगढ़ भाषा इस्‍तेमाल की है और आज अगर वे इस पुस्‍तक को फिर से सुधारने बैठें तो उस भाषा को वे खुद बदल देंगे
 क्‍योंकि मुझे यकीन है कि मैंने ऊपर समालोचकों के जो कथन दिए हैं उनका गांधीजी स्‍वीकार करेंगे  और जो नैतिक गुण यंत्र के गुण कभी नहीं माना
 मिसाल के तौर पर      में उन्‍होंने जो भाषा इसतेमाल की थी वह ऊपर दिए हुए दो कथनों की याद दिलाती है
 उस साल दिल्‍ली में गांधीजी का एक भाई के साथ जी संवाद हुआ था  वह मैं नीचे देता हूँ
क्‍या आप तमाम यंत्रों के खिलाफ हैं
  रामचंद्रन् ने सरल भाव से पूछा
 गांधीजी ने मुस्‍कराते हुए कहा    वैसा मैं कैसे हो सकता हूँ  जब मैं जानता हूँ कि यह शरीर भी एक बहुत नाजुक यंत्र ही है
 खुद चरखा भी एक यंत्र ही है  छोटी दाँत कुरेदनी भी एक यंत्र है
 मेरा विरोध यंत्रों के लिए नहीं है  बल्कि यंत्रों के पीछे जो पागलपन चल रहा है  उसके लिए है
 आज तो जिन्‍हें मेहनत बचाने वाले यंत्र कहते हैं  उनके पीछे लोग पागल हो गए हैं
 उनसे मेहनत जरूर बचती है  लेकिन लाखों लोग बेकार होकर भूखों मरते हुए रास्‍तों पर भटकते हैं
 समय और श्रम की बचत तो मैं भी चाहता हूँ  परंतु वह किसी खास वर्ग की नहीं  बल्कि सारी मानव जाति की होनी चाहिए
 कुछ गिने गिनाए लोगों के पास संपत्ति जमा हो ऐसा नहीं  बल्कि सबके पास जमा हो ऐसा मैं चाहता हूँ
 आज तो करोड़ों की गरदन पर कुछ लोगों के सवार हो जाने में यंत्र मददगार हो रहे हैं
 यंत्रों के उपयोग के पीछे जो प्रेरक कारण है वह श्रम की बचत नहीं है  बल्कि धन का लोभ है
 आज की इस चालू अर्थ व्‍यवस्‍था के खिलाफ मैं अपनी तमाम ताकत लगाकर युद्ध चला रहा हूँ
रामचंद्रन् ने आतुरता से पूछा    तब तो  बापूजी  आपका झगड़ा यंत्रों के खिलाफ नहीं  बल्कि आज यंत्रों का जो बुरा उपयोग हो रहा है उसके खिलाफ है
जरा भी आनाकानी किए बिना मैं कहता हूँ कि  हाँ 
 लेकिन मैं इतना जोड़ना चाहता हूँ कि सबसे पहले यंत्रों की खोज और विज्ञान लोभ के साधन नहीं रहने चाहिए
 फिर मजदूरों से उनकी ताकत से ज्‍यादा काम नहीं लिया जाएगा  और यंत्र रुकावट बनने के बजाए मददगार हो जाएँगे
 मेरा उद्देश्‍य तमाम यंत्रों का नाश करने का नहीं है  बल्कि उनकी हद बाँधने का है
रामचंद्रन् ने कहा    इस दलील को आगे बढ़ाए तो उसका मतलब यह होता है कि भौतिक शक्ति से चलने वाले और भारी पेचीदा तमाम यंत्रों का त्‍याग करना चाहिए
गांधीजी ने मंजूर करते हुए कहा    त्‍याग करना भी पड़े
 लेकिन एक बात मैं साफ कहना चाहूँगा
 हम जो कुछ करें उसमें मुख्‍य विचार इनसान के भले का होना चाहिए
 ऐसे यंत्र नहीं होने चाहिए जो काम न रहने के कारण आदमी के अंगों को जड़ और बेकार बना दें
 इसलिए यंत्रों को मुझे परखना होगा
 जेसे  सिंगर की सीने की मशीन का मैं स्‍वागत करूँगा
 आज की सब खोजों में जो बहुत काम की थोड़ी खोजें हैं  उनमें से एक यह सीने की मशीन है
 उसकी खोज के पीछे अद्भूत इतिहास है
 सिंगर ने अपनी पत्‍नी को सीने और बखिया लगाने का उकताने वाला काम करते देखा
 पत्‍नी के प्रति रहे उनके प्रेम ने गैर जरूरी मेहनत से उसे बचाने के लिए सिंगर को ऐसी मशीन बनाने की प्रेरणा की
 ऐसी खोज करके उसने न सिर्फ अपनी पत्‍नी का ही श्रम बचाया  बल्कि जो भी ऐसी सीने की मशीन खरीद सकते हैं उन सबको हाथ से सीने उबाने वाले श्रम से छुड़ाया है
रामचंद्रन् ने कहा    लेकिन सिंगर की सीने की मशीनें बनाने के लिए तो बड़ा कारखाना चाहिए और उसमें भौतिक शक्ति से चलने वाले यंत्रों का उपयोग करना ही पड़ेगा
रामचंद्रन् के इस विरोध में सिर्फ ज्‍यादा जानने की ही इच्‍छा थी
 गांधीजी ने मुसकराते हुए कहा    हाँ  लेकिन मैं इतना कहने की हद तक समाजवादी तो हूँ ही कि ऐसे कारखानों का मालिक राष्‍ट्र हो या जनता की सरकार की ओर से ऐसे कारखने चलाए जाएँ
 उनकी हस्‍ती नफे के लिए नहीं बल्कि लोगों के भले के लिए हो
 लोभ की जगह प्रेम को कायम करने का उसका उद्देश्‍य हो
 मैं तो यह चाहता हूँ कि मजदूरों की हालत में कुछ सुधार हो
 धन के पीछे आज जो पागल दौड़ चल रही है वह रुकनी चाहिए
 मजदूरों को सिर्फ अच्‍छी रोजी मिले  इतना ही बस नहीं है
 उनसे हो सके ऐसा काम उन्हें रोज मिलना चाहिए
 ऐसी हालत में यंत्र जितना सरकार को या उसके मालिक को लाभ पहुँचाएगा  उतना ही लाभ उसके चलाने वाले मजदूर को पहुँचाएगा
 मेरी कल्‍पना में यंत्रों के बारे में जो कुछ अपवाद हैं  उनमें से एक यह है
 सिंगर मशीन के पीछे प्रेम था  इसलिए मानव सुख का विचार मुख्‍य था
 उस यंत्र का उद्देश्‍य है मानव श्रम की बचत
 उसका इस्‍तेमाल करने के पीछे मकसद धन के लोभ का नहीं होना चाहिए  बल्कि प्रामाणिक रीति से दया का होना चाहिए
 मसलन  टेढ़े तकुवे को सीधा बनाने वाले यंत्र का मैं बहुत स्‍वागत करूँगा
 लेकिन लुहारों का तकुवे बनाने का काम ही खतम हो जाए  यह मेरा उद्देश्‍य नहीं हो सकता
 जब तकुवा टेढ़ा हो जाए तब हर एक कातने वाले के पास तकुवा सीधा कर लेने के लिए यंत्र हो  इतना ही मैं चाहता हूँ
 इसलिए लोभ की जगह प्रेम को दें
 तब फिर सब अच्‍छा ही अच्‍छा होगा
मुझे नहीं लगता कि ऊपर के संवाद में गांधीजी ने जो कहा है  उसके बारे में इन आलोचकों में से किसी का सिद्धांत की दृष्टि से विरोध हो
 देह की तरह यंत्र भी  अगर वह आत्‍मा के विकास में मदद करता है तो  और जितनी हद तक मदद करता हो उतनी हद तक ही  उपयोगी है
पश्चिम की सभ्‍यता के बारे में भी ऐसा ही है
  पश्चिम की सभ्‍यता मनुष्‍य की आत्‍मा की महाशत्रु है    इस कथन का विरोध करते हुए मि
 कोल लिखते हैं   मैं कहता हूँ कि स्‍पेन और एबिसीनिया के भयंकर संहार हमारे सिर पर हमेशा लटकने वाला भय  सब तरह की रिद्धि सिद्धि पैदा करने की शक्ति मौजूद होने पर भी करोड़ों का दारिद्र्य  ये सब पश्चिम की सभ्‍यता के दूषण हैं  गंभीर दूषण हैं
 लेकिन वे खुदरती नहीं हैं  सभ्‍यता की जड़ नहीं हैं
 


मैं यह नहीं कहता कि हम अपनी इस सभ्‍यता को सुधारेंगे  लेकिन वह सुधर ही नहीं सकती  ऐसी मैं नहीं मानता
 जो चीजें मानव की आत्‍मा के लिए जरूरी हैं  उनके साफ इनकार पर उस सभ्‍यता की रचना हुई है ऐसा मैं नहीं मानता
  बिलकुल सही बात है
 और गांधीजी ने उस सभ्‍यता के जो दूषण बताए वे पुस्‍तक में गांधीजी का मकसद भारतीय सभ्‍यता की प्रवृत्ति पश्चिम की सभ्‍यता की प्रवृत्तियों से कितनी भिन्‍न हैं यही देखने का था
 पश्चिम की सभ्‍यता को सुधारना नामुमकिन नहीं है  मि
 कोल की इस बात से गांधीजी पूरी तरह सहमत होंगे  उनको यह भी मंजूर होगा कि पश्चिम को पश्चिम के ढंग का ही स्वराज चाहिए  वे आसीन से यह भी स्‍वीकार करेंगे कि वह स्वराज  गांधी जैसे आत्‍मा निग्रहवाले पुरुषों के विचार के अनुसार तो होगा  लेकिन वे पुरुष हमारे पश्चिम के ढंग के होंगे  और वह ढंग गांधी या हिंदुस्‍तान का नहीं  पश्चिम अपना निराला ही ढंग हो
अध्‍यापक कोल ने नीचे की उलझन सामने रखी है
जब जर्मन और इटालियन विमानी स्‍पेन की प्रजा का संहार कर रहे हों  जब जापान के विमानी चीन के शहरों में हजारों लोगों को कत्‍ल कर रहे हों  जब जर्मन सेनाएँ आस्ट्रिया में घुस चुकी हों और वेकोस्‍लोवाकिया में घुस जाने की धमकियाँ दे रही हों  जब एबिसीनिया पर बम बरसाकर उसे जीत लिया गया हो  तब आज के ऐसे समय में क्‍या यह  अहिंसा का  सिद्धांत टिक सकेगा
 दो एक बरस पहले मैं तमाम संजोगों में युद्ध का और मृत्‍युकारी हिंसा का विरोध करता था
 लेकिन आज  युद्ध के बारे में मेरे दिल में नापसंदगी और नफरत होने पर भी  इन कत्‍लेआमों हत्‍याकांडों को रोकने के लिए मैं युद्ध का खतरा जरूर उठाऊँगा
उनके मन में एक दूसरे के विरोधी ये विचार सख्‍त संघर्ष मचा रहे हैं  यह नीचे की सतरों से जाहिर होता है
 वे कहते हैं
मैं युद्ध का खतरा जरूर उठाऊँगा  परंतु अभी भी मेरा वह दूसरा व्‍यक्तित्‍व इनसान की हत्‍या करने के विचार से घबराकर  चोट खाकर पीछे हटता है
 मैं खुद तो दूसरे की जान लेने के बजाए अपनी जान देना पसंद करूँगा
 लेकिन अमुख संजोगों में खुद मर मिटने के बजाए दूसरे की जान लेने की कोशिश करना क्‍या मेरा फर्ज नही होगा
 गांधी शायद जवाब देंगे कि जिसने व्‍यक्तिगत स्वराज पाया है  उसके सामने ऐसा धर्मसंकट पैदा ही नहीं होगा
 ऐसा व्‍यक्तिगत स्वराज मैंने पाया है  यह मेरा दावा नहीं है
 लेकिन ख्‍याल कीजिए कि मैंने ऐसा स्वराज पा लिया है  तो भी उसे पश्चिम यूरोप में आज के समय मेरे लिए यह सवाल कुछ कम जोरदार हो जाएगा ऐसा मुझे विश्‍वास नहीं होता
मि
 कोल ने जो संजोग बताए हैं  वे मनुष्‍य की श्रद्धा की कसौटी जरूर करते हैं
 लेकिन इसका जवाब गांधी जी अनेक बार दे चुके हैं  हालाँकि उन्‍होंने अपना व्‍यक्तिगत स्वराज पूरी तरह पाया नहीं है  क्‍योंकि जब तक दूसरे देशबंधुओं ने स्वराज नहीं पाया है  तब तक वे अपने पाए हुए स्वराज को अधूरा ही मानते हैं
 लेकिन वे श्रद्धा के साथ जीते हैं और अहिंसा के बारे में उनकी जो श्रद्धा है वह इटली या जापान के किए हुए कत्‍लेआमों की बात सुनते ही डगमगाने नहीं लगती
 क्‍योंकि हिंसा में से हिंसा के ही नतीजे पैदा होते हैं  और एक बार उस रास्‍ते पर जा पहुँचे कि फिर उसका कोई अंत ही नहीं आता
  चीन का पक्ष लेकर आपको लड़ना चाहिए  ऐसा कहने वाले एक चीनी मित्र को जवाब देते हुए  वार रेजिस्‍टर  नामक पत्र में फिलिप ममफर्ड ने लिखा है
आपकी शत्रु तो जापान की सरकार है  जापान के किसान और सैनिक आपके दुश्‍मन नहीं हैं
 उन अभागे और अनपढ़ लोगों को तो मालूम भी नहीं कि उन्हें क्‍यों लड़ने का हुक्‍म किया जाता है
 फिर भी  अगर आप अपने देश के बचाव के लिए मौजूदा लश्‍करी तरीकों का उपयोग करेंगे  तो आपको इन बेकसूर लोगों को ही   जो अपने बच्चे दुश्‍मन नहीं हैं उन्‍हीं को मारना पड़ेगा
 अहिंसा की जो रीति गांधीजी ने हिंदुस्‍तान में आजमाई  उसी के जरिए अगर चीन अपनी रक्षा करने की कोशिश करेगा और गांधीजी की वह रीति चीन के महान धर्म गुरुओं के उपदेश से बहुत ज्‍यादा मेल खाती है   तो मैं बेधड़क कहूँगा कि यूरोप के शस्‍त्रयुद्ध की रीति की नकल करने के बजाए इस अहिंसा की रीति से उसे बहुत ज्‍यादा सफलता मिलेगी
 


चीन की जनता  जो जगत की सबसे ज्‍यादा शांति प्रिय प्रजा है  जगत की किसी भी लड़ाकू प्रजा के बनिस्‍बत ज्‍यादा लंबे अरसे तक अपने को और अपनी संस्‍कृति को कायम रख सकती है  यह हकीकत ही मानव जाति के लिए एक सबक है
 जो शूरवीर चीनी अपने देश के बचाव के लिए लड़ रहे हैं  उनके लिए हमें आदर नहीं है ऐसा आप न मानें
 हम उनके त्‍याग और बलिदान की भारी कदर करते हैं और समझते हैं कि वे हमसे भिन्‍न सिद्धांतों में मानने वाले हैं
 फिर भी हम तो मानते हैं कि हिंसा सब संजोग में बुरी है और उसमें से अच्‍छा फल निकलना असंभव है
 अहिंसा का पालन आपको तमाम दुखों से उबार तो नहीं लेगा  लेकिन मैं मानता हूँ कि आपके सब शस्‍त्र अस्‍त्रों और लश्‍करों के बनिस्‍बत अहिंसा एक अरसे के बाद आपके भावी विजेता के खिलाफ ज्‍यादा असरकारक साबित होगी  और सबसे ज्‍यादा महत्‍व की बात तो यह है कि इससे आपकी प्रजा के आदर्श जीवित रहेंगे
कुमारी रैथबोन ने ऐसी ही एक समस्‍या रखी है
 वे लिखती हैं    जालिम के सामने सिर झुकाकर और अपनी अंदर की आवाज के विरुद्ध चलकर अगर छोटे मुलायम बच्‍चों और बच्चियों को बचाया जा सकता हो  तो इस दुनिया में ऐसा कौन आदमी है   सामान्‍य या संतपुरुष   है  जो उसकी हत्‍या होने देगा
 गांधी इस सवाल का जवाब नहीं देते
 उन्‍होंने यह सवाल उठाया तक नहीं है
 


इस बारे में ईसा मसीह का कहना ज्‍यादा स्‍पष्‍ट है
 


उनके शब्‍द ये हैं   मुझ पर श्रद्धा रखने वाले इन नन्‍हें मुन्‍नो के खिलाफ जो कोई हाथ उठाए  उसके गले में चक्‍की का पाट लटकाकर उसे समुद्र के पानी में डुबों दिया जाए
 


यों हमें इस बारे में गांधीजी बनिस्‍बत ईसा मसीह की ओर से ज्‍यादा मदद मिलती है
मुझे लगता है कि ईसा मसीह के वचन सिर्फ उनका पुण्‍य प्रकोप प्रकट करते हैं  और उन्‍होंने जो कदम उठाने की बात कही है  वह गुनहगारों को कोई और आदमीसजा करे इसलिए नहीं  बल्कि गुनहगार खुद अपने को प्रायश्चित के तौर पर सजा दे इसलिए है
 और क्‍या कुमारी रैथबोन ने पक्‍का यकीन है कि जिसे वे ईसा का उपाय मानती हैं  उसे आजमाकर वे बालकों को मौत से बचा सकेंगी
 गांधीजी ने यह सवाल उठाया ही नहीं है  ऐसा उनका मानना सही नहीं है
 उन्‍होंने यह सवाल उठाया है और उसका साफ साफ जवाब भी दिया है  जैसे      बरस पहले उन अमर मुश्लिम शहीदों ने भी यह सवाल उठाया था ओर अपने काम से उसका जवाब दिया था
 जालिम के सामने झुकने और अपनी अंतर आत्‍मा को धोखा देने के बजाए अपने बीबी बच्‍चों को भूखे प्‍यासे तड़पते हुए मरने देना ही उन्‍होंने ज्‍यादा पसंद किया था  क्‍योंकि जालिम के सामने झुकने और अपनी अंतर आत्‍मा को धोखा देने का परिणाम यही होता है कि जालिम नए नए जुल्‍म गुजारने का बढ़ावा मिलता है
लेकिन कुमारी बैथबोन ने भी  हिंद स्वराज  को  बहुत भारी असरकारक पुस्‍तक  कहा है और लिखा है कि  उसे पढ़कर  उसमें रही भारी प्रामाणिकता को देखकर अपनी प्रामाणिकता की जाँच करना मेरे लिए जरूरी हो गया है
 लोगों से मेरी बिनती है कि वे इस पुस्‍तक को जरूर पढ़ें
आर्यन पाथ  मासिक के संपादकों ने यह  हिंद स्वराज अंक  निकालकर शांति और अहिंसा के कार्य की निर्विवाद सेवा की है  ऐसा हमें कहना होगा
अंग्रेजी के गुजराती अनुवाद से
लॉर्ड लोधियन जब सेवाग्राम आए थे तब उन्‍होंने मुझसे  हिंद स्वराज  की नकल माँगी थी
 उन्‍होंने कहा था    गांधीजी आजकल जो कुछ भी कह रहे हैं वह इस छोटी सी किताब में बीज के रूप में है  और गांधीजी का ठीक से समझने के लिए यह किताब बार बार पढ़नी चाहिए
अचरज की बात यह है कि उसी अरसे में श्रीमती सोफिया वाड़िया ने  हिंद स्वराज  के बारे में एक लेख लिखा था  जिसमें उन्‍होंने हमारे सब मंत्रियों से  धारासभा के सदस्‍यों से  गोरे और भारतीय सिविलियनों से  इतना ही नहीं  आज के लोक शासन के अहिंसक प्रयोग की सफलता चाहने वालेहर एक नागरिक से यह किताब बार बार पढ़ने की सिफारिश की थी
 उन्‍होंने लिखा था    अहिंसक आदमी अपने ही घर में तानाशाही कैसे चला सकता है
 वह शराब कैसे बेच सकता है
 अगर वह वकील हो तो अपने मुवक्किल को आदालत में जाकर लड़ने की सलाह कैसे दे सकता है
 इन सारे सवालों का जवाब देते समय बहुत ही महत्‍व के राजनीतिक सवालों का विचार करना जरूरी हो जाता है
  हिंद स्वराज  में इन प्रश्‍नों की सिद्धांत की दृष्टि से चर्चा की गई है
 इसलिए वह पुस्‍तक लोगों में ज्‍यादा पढ़ी जानी चाहिए और उसमें जो कहा गया है उसके बारे में लोकमत तैयार करना चाहिए
सोफिया वाड़िया की बिनती ठीक वक्‍त पर की गई है
      में गांधीजी ने विलायत से लौटते हुए जहाज पर यह पुस्‍तक लिखी थी
 हिंसक साधनों में विश्‍वास रखने वाले कुछ भारतीय के साथ जो चर्चाएँ हुई थीं  उन पर से उन्‍होंने मूल पुस्‍तक गुजराती में लिखी थी और  इंडियन ओपीनियन  नामक साप्‍ताहिक में सिलसिलेवार लेखों में उसे प्रगट किया गया था
 बाद में उसे पुस्‍तक के रूप में प्रकट किया गया और बंबई सरकार ने उसे जब्‍त किया
 गांधीजी ने मि
 कैलनबैक के लिए उस किताब का अंग्रेजी में जो अनुवाद किया था  उसे बंबई सरकार ने हुक्‍म के जवाब के रूप में प्रकाशित किया गया
 गोखलेजी ने      में जब दक्षिण अफ्रीका गए तब उनहोंने वह अनुवाद देखा
 उन्हें उसका मजमून इतना अनगढ़ लगा और उसके विचार ऐसे जल्‍दबाजी में बने हुए लगे कि उन्‍होंने भविष्‍यवाणी की कि गांधीजी एक साल भारत में रहने के बाद खुद ही उस पुस्तक का नाश कर देंगे
 गोखलजी की वह भविष्‍यवाणी सच नहीं निकली
      में गांधीजी ने उस पुस्‍तक के बारे में लिखते हुए कहा था
वह द्वेषधर्म की जगह प्रेमधर्म सिखाती है  हिंसा की जगह आत्मबलिदान को रखती है  पशुबल से टक्‍कर लेने के लिए आत्मबल को खड़ा करती है
 उसमें से मैंने सिर्फ एक ही शब्‍द  और वह एक महिला मित्र की इच्‍छा को मानकर   रद किया है
 उसे छोड़कर कुछ भी फेरबदल नहीं किया है
 इस किताब में आधुनिक सभ्‍यता की सख्‍त टीका की गई है  व‍ह आज पहले से ज्‍यादा मजबूत बनी है
 


लेकिन मैं पाठकों को एक चेतावनी देना चाहता हूँ
 वे ऐसा न मान लें कि इस किताब में जिस स्वराज की तस्‍वीर मैंने खड़ी की है  वैसा स्वराज कायम करने के लिए आज मेरी कोशिशें चल रही हैं  मैं जानता हूँ कि अभी हिंदुस्‍तान उसके लिए तैयार नहीं है
 ऐसा कहने में शायद ढिठाई का भास हो  लेकिन मुझे तो पक्‍का विश्‍वास है
 उसमें जिस स्वराज की तस्‍वीरे मैंने खींची है  वैसा स्वराज पाने की मेरी निजी कोशिश जरूर चल रही है
 लेकिन इसमें कोई शक नहीं कि आज की मेरी सामूहिक प्रवृत्ति का ध्‍येय तो हिंदुस्‍तान की प्रजा की इच्‍छा के मुताबिक पार्लियामेंटरी ढंग का स्वराज पाना है
में भी गांधीजी को कुछ जगहों पर भाषा बदलने के सिवा और कुछ फेरबदल करने जैसा नहीं लगा
 इसलिए यह किताब किसी भी प्रकार की काट छाँट के बिना मूल रूप में ही फिर से प्रकाशित की जाती है
लेकिन इसमे बताए हुए स्वराज के लिए हिंदुस्‍तान तैयार हो या न हो  हिंदुस्‍तानियों के लिए यह उत्‍तम है कि वे इस बीज रूप ग्रंथ का अध्‍ययन करें
 सत्‍य और अहिंसा के सिद्धांतों के स्‍वीकार से अंत में क्‍या नतीजा आएगा  उसकी तस्‍वीर इसमें है
 इसे पढ़ कर उन सिद्धांतों को स्‍वीकार करना चाहिए या उनका त्‍याग  यह तो पाठक ही तय करें
वर्धा
महादेव हरिभाई देसाई
जिन सिद्धांतों के समर्थन के लिए  हिंद स्वराज  लिखी गई थी  उन सिद्धांतों की आप जाहिरात करना चाहती हैं  यह मुझे अच्‍छा लगता है
 मूल पुस्‍तक गुजराती में लिखी गई थी  अंग्रेजी आवृत्ति गुजराती का तरजुमा है
 यह पुस्‍तक अगर आज मुझे फिर से लिखनी हो  तो कहीं कहीं मैं उसकी भाषा बदलूँगा
 लेकिन इसे लिखने के बाद जो तीस साल मैंने अनेक आँधियों में बिताए हैं  उनमें मुझे इस पुस्‍तक में बताए हुए विचारों में फेरबदल करने का कुछ भी कारण नहीं मिला
 पाठक इतना ख्‍याल में रखें कि कुछ कार्यकर्ताओं के साथ  जिनमें एक कट्टर अराजकतावादी थे  मेरी जो बातें हुई थीं  वे जैसी की तैसी मैंने इस पुस्‍तक में दे दी हैं
 पाठक इतना भी जान ले कि दक्षिण अफ्रीका के हिंदुस्‍तानियों में जो सड़न दाखिल होने वाली ही थी  उसे इस पुस्‍तक ने रोका था
 इसके विरुद्ध दूसरे पल्‍ले में रखने के लिए पाठक मेरे एक स्‍वर्गीय मित्र की यह राय भी जान लें कि  यह एक मूर्ख आदमी की रचना है
सेवाग्राम
मोहनदास करमचंद गांधी
मेरी इस छोटी सी किताब की ओर विशाल जनसंख्‍या का ध्‍यान खिंच रहा है  यह सचमुच ही मेरा सौभाग्‍य है
 यह मूल तो गुजराती में लिखी गई है
 इसका जीवन क्रम अजीब है
 यह पहले पहल दक्षिण अफ्रीका में छपने वाले साप्‍ताहिक  इंडियन ओपीनियन  में प्रगट हुई थी
      में लंदन से दक्षिण अफ्रीका लौटते हुए जहाज में हिंदुस्‍तानियों के हिंसावादी पथ को और उसी विचार धारा वाले दक्षिण अफ्रीका के एक वर्ग को दिए गए जवाब के रूप में यह लिखी गई थी
 लंदन में रहने वाले हर एक नामी अराजकतावादी हिंदुस्‍तानी के संपर्क में आया था
 उनकी शूरवीरता का असर मेरे मन में पड़ा था  लेकिन मुझे लगा कि उनके जोश ने उल्‍टी राह पकड़ ली है
 मुझे लगा कि हिंसा हिंदुस्‍तान के दुखों का इलाज नहीं है  और उनकी संस्‍कृति को देखते हुए उसे आत्मरक्षा के लिए कोई अलग और ऊँचे प्रकार का शस्‍त्र काम में लाना चाहिए
 दक्षिण अफ्रीका का सत्‍याग्रह उस वक्‍त मुश्किल से दो साल का बच्‍चा था
 लेकिन उसका विकास इतना हो चुका था कि उसके बारे में कुछ हद तक आत्म विश्‍वास से लिखने की मैंने हिम्‍मत की थी
 मेरी वह लेख माला पाठक वर्ग को इतनी पसंद आई कि वह किताब के रूप में प्रकाशित की गई
 हिंदुस्‍तान में उसकी ओर लोगों का कुछ ध्‍यान गया
 बंबई सरकार ने उसके प्रचार की मनाही कर दी
 उसका जवाब मैंने किताब का अंग्रेजी अनुवाद प्रकाशित करके दिया
 मुझे लगा कि अपने अंग्रेज मित्रों को इस किताब के विचारों से वाकिफ करना उनके प्रति मेरा फर्ज है
मेरी राय में यह किताब ऐसी है कि यह बालक के हाथ में भी दी जा सकती है
 यह द्वेषधर्म की जगह प्रेमधर्म सिखाती है  हिंसा की जगह आत्म बलिदान को रखती है  पशुबल से टक्‍कर लेने के लिए आत्मबल को खड़ा करती है
 इसकी अनेक आवृत्तियाँ हो चुकी हैं  और जिन्‍हें इसे पढ़ने की परवाह है उनसे इसे पढ़ने की मैं जरूर सिफारिश करूँगा
 इसमें से मैं सिर्फ एक ही शब्‍द   और वह एक महिला मित्र की इच्‍छा को मानकर   रद किया है  इसके सिवा और कोई फेरबदल मैंने इसमें नहीं किया है
इस किताब में  आधुनिक सभ्‍यता  की सख्‍त टीका की गई है
      में लिखी गई थी
 इसमें मेरी जो मान्यता प्रगट की गई है  वह आज पहले से ज्‍यादा मजबूत बनी है
 मुझे लगता है कि अगर हिंदुस्‍तान  आधुनिक सभ्‍यता  का त्‍याग करेगा  तो उससे उसे लाभ ही होगा
लेकिन मैं पाठकों को एक चेतावनी देना चाहता हूँ
 वे ऐसा न मान ले कि इस किताब में जिस स्वराज की तस्‍वीर मैंने खड़ी की है  वैसा स्वराज कायम करने के लिए आज मेरी कोशिशें चल रही हैं
 मैं जानता हूँ कि अभी हिंदुस्‍तान उसके लिए तैयार नहीं है
 ऐसा कहने में शायद ढिठाई का भास हो  लेकिन मुझे तो पक्‍का विश्‍वास है कि इसमें जिस स्वराज की तस्‍वीर मैंने खींची है  वेसा स्वराज पाने की मेरी निजी कोशिश जरूर चल रही है
 लेकिन इसमे कोई शक नहीं कि आज मेरी सामूहिक प्रवृत्ति का ध्‍येय तो हिंदुस्‍तान की प्रजा की इच्‍छा के मुताबिक पार्लियामेंटरी ढंग का स्वराज पाना है
 रेलों या अस्‍पतालों का नाश करने का ध्‍येय मेरे मन में नहीं है  अगरचे उनकी खुदरती नाश हो तो मैं जरूर उसका स्‍वागत करूँगा
 रेल या अस्‍पताल दोनों में से एक भी ऊँची और बिलकुल शुद्ध संस्‍कृति की सूचक  चिह्न  नहीं है
 ज्‍यादा से ज्‍यादा इतना ही कह सकते हैं कि यह एक ऐसी बुराई है  जो टाली नहीं जा सकती
 दोनों में से एक भी हमारे राष्‍ट्र की नैतिक ऊँचाई में एक इंच की भी बढ़ती नहीं करती
 उसी तरह मैं अदालतों के स्‍थायी नाश का ध्‍येय मन में नहीं रखता  हालाँकि ऐसा नतीजा आए तो मुझे अवश्‍य बहुत अच्‍छा लगेगा
 यंत्रों और मिलो के नाश के लिए तो मैं उससे भी कम कोशिश करता हूँ
 उसके लिए लोगों की आज जो तैयारी है उससे कहीं ज्‍यादा सादगी और त्‍याग की जरूरत रहती है
इस पुस्‍तक में बताए हुए कार्यक्रम के एक ही हिस्‍से का आज अमल हो रहे हैं  वह है अहिंसा
 लेकिन मैं अफसोस के साथ कबूल करूँगा कि उसका अमल भी इस पुस्‍तक में दिखाई हुई भावना से नहीं हो रहा है
 अगर हो तो हिंदुस्‍तान एक ही रोज में स्वराज पा जाए
 हिंदुस्‍तान अगर प्रेम के सिद्धांतों को अपने धर्म के एक सक्रिय अंश के रूप में स्‍वीकार करे और उसे अपनी राजनीति में शामिल करे  तो स्वराज स्‍वर्ग से हिंदुस्‍तान की धरती पर उतरेगा
 लेकिन मुझे दुख के साथ इस बात का मान है कि ऐसा होना बहुत दूर की बात है
ये वाक्‍य मैं इसलिए लिख रहा हूँ कि आज के आंदोलन को बदनाम करने के लिए इस पुस्‍तक में से बहुत सी बातों का हवाला दिया जाता मैंने देखा है
 मैंने इस मतलब के लेख भी देखे हैं कि मैं कोई गहरी चाल चल रहा हूँ  आज की उथल पुथल से लाभ उठाकर अपने अजीब ख्‍याल भारत के सिर लादने की कोशिश कर रहा हूँ और हिंदुस्‍तान को नुकसान पहुँचाकर अपने धार्मिक प्रयोग कर रहा हूँ
 इसका मेरे पास यही जवाब है कि सत्‍याग्रह ऐसी कोई कच्‍ची खोखली चीज नहीं है
 उसमें कुछ भी दुराव छिपाव नहीं है  उसमें कुछ भी गुप्‍तता नहीं है
  हिंद स्वराज  में बताए हुए संपूर्ण जीवन सिद्धांतों के एक भाग को आचरण में लाने की कोशिश हो रही है  इसमें कोई शक नहीं
 ऐसा नहीं कि उस समूचे सिद्धांत का अमल करने में जोखिम है  लेकिन आज देश के सामने जो प्रश्‍न है उसके साथ जिन हिस्‍सों का कोई संबंध नहीं है ऐसे हिस्‍से मेरे लेखों में से देकर लोगों को भड़काने में न्‍याय हरगिज नहीं है
जनवरी
यंग इंडिया  के गुजराती अनुवाद से
इस विषय पर मैंने जो बीस अध्‍याय लिखे हैं  उन्हें पाठकों के सामने रखने की मैं हिम्‍मत करता हूँ
जब मुझसे रहा ही नहीं गया तभी मैंने यह लिख है
 बहुत पढ़ा  बहुत सोचा
 विलायत में ट्रांसवाल डेप्‍युटेशन के साथ मैं चार माह रहा  उस बीच हो सका उतने हिंदुस्‍तानियों के साथ मैंने सोच विचार किया  हो सका उतने अंग्रेजों से भी मैं मिला
 अपने जो विचार मुझे आखिरी मालूम हुए  उन्हें पाठकों के सामने रखना मैंने अपना फर्ज समझा
इंडियन ओपीनियन  के गुजराती ग्राहक आठ सौ के करीब हैं
 हर ग्राहक के पीछे कम से कम दस आदमी दिलचस्‍पी से यह अखबार पढ़ते हैं  ऐसा मैंने महसूस किया है
 जो गुजराती नहीं जानते  वे दूसरों से पढ़वाते हैं
 इन भाइयों ने हिंदुस्‍तान की हालत के बारे में मुझसे बहुत सवाल किए हैं
 ऐसा ही सवाल मुझसे विलायत में किए गए थे
 इसलिए मुझे लगा कि जो विचार मैंने यों खानगी में बताए  उन्हें सबके सामने रखना गलत नहीं होगा
जो विचार यहाँ रखे गए हैं  वे मेरे है और मेरे नहीं भी हैं
 वे मेरे हैं  क्‍योंकि उनके मुताबिक बरतने की मैं उम्‍मीद रखता हूँ  वे मेरी आत्‍मा में गढे़ जड़े हुए जैसे हैं
 वे मेरे नहीं हैं  क्‍योंकि सिर्फ मैंने ही उन्हें सोचा हो सो बात नहीं
 कुछ किताबें पढ़ने के बाद वे बने हैं
 दिल में भीतर ही भीतर मैं जो महसूस करता था  उसका इन किताबों ने समर्थन किया
यह साबित करने की जरूरत नहीं है कि जो विचार मैं पाठकों के सामने रखता हूँ  वे हिंदुस्‍तान में जिन पर  पश्चिमी  सभ्‍यता की धुन सवार नहीं हुई है ऐसे बहुतेरे हिंदुस्‍तानियों के हैं
 लेकिन यह विचार यूरोप के हजारों लोगों के हैं  यह मैं अपने पाठकों के मन में सबूतों से ही जँचाना चाहता हूँ
 जिसे इसकी खोज करनी हो  जिसे ऐसी फुरसत हो  वह आदमी वे किताबें देख सकता है
 अपनी फुरसत से उन किताबों में से कुछ न कुछ पाठकों के सामने रखने की मेरी उम्‍मीद है
इंडियन ओपीनियन  के पाठकों या औरों के मन में मेरे लेख पढ़कर जो विचार आएँ  उन्हें अगर वे मुझे बताएँगे तो मैं उनका आभारी रहूँगा
उद्देश्‍य सिर्फ देश की सेवा करने का और सत्‍य की खोज करने का और उसके मुताबिक बरतने का है
 इसलिए अगर मेरे विचार गलत साबित हों  तो उन्हें पकड़ रखने का मेरा आग्रह नहीं है
 अगर वे सच साबित हो तो दूसरे लोग भी उनके मुताबिक बरतें  ऐसी देश के भले के लिए साधारण तौर पर मेरी भावना रहेगी
सुभीते के लिए लेखों को पाठक और संपादक के बीच के संवाद का रूप दिया गया है
किलडोनन कैसल
आप कहते हैं उस तरह विचार करने पर यह ठीक लगता है कि कांग्रेस ने स्वराज की नींव डाली
 लेकिन यह तो आप मानेंगे कि वह सही जागृति नहीं थी
 सही जागृति कब और कैसे हुई
बीज हमेशा हमें दिखाई नहीं देता
 वह अपना काम जमीन के नीचे करता है और जब खुद मिट जाता है तब पेड़ जमीन के ऊपर देखने में आता है
 कांग्रेस के बारे में ऐसा ही समझिए
 जिस आप सही जागृति मानते हैं वह तो बंग भंग से हुई  जिसके लिए हम लार्ड कर्जन के आभारी हैं
 बंग भंग के वक्‍त बंगालियों ने कर्जन साहब से बहुत प्रार्थना की  लेकिन वे साहब अपनी सत्‍ता के मद में लापरवाह रहे
 उन्‍होंने मान लिया कि हिंदुस्‍तानी लोग सिर्फ बकवास ही करेंगे  उनसे कुछ भी नहीं होगा
 उन्‍होंने अपमानभरी भाषा का प्रयोग किया और जबरदस्‍ती बंगाल के टुकड़े किए
 बंग भंग से जो धक्‍का अंग्रेजी हुकूमत को लगा  वैसा और किसी काम से नहीं लगा
 इसका मतलब यह नहीं कि जो दूसरे गैर इंसाफ हुए  वे बंग भंग से कुछ कम थे
 नमक महसूल कुछ कम गैर इंसाफ नहीं है
 ऐसा और तो आगे हम बहुत देखेंगे
 लेकिन बंगाल के टुकड़े करने का विरोध करने के लिए प्रजा तैयार थी
 उस वक्‍त प्रजा की भावना बहुत तेज थी
 उस समय बंगाल के बहुतेरे नेता अपना सब कुछ न्‍यौछावर करने को तैयार थे
 अपनी सत्‍ता  अपनी ताकत वे जानते थे
 इसलिए तुरंत आग भड़क उठी
 अब वह बुझने वाली नहीं है  उसे बुझाने की जरूरत भी नहीं है
 ये टुकड़े कायम नहीं रहेंगे  बंगाल फिर एक हो जाएगा
 लेकिन अंग्रेजी जहाज में जो दरार पड़ी है  वह तो हमेशा रहेगी ही
 वह दिन ब दिन चौड़ी होती जाएगी
 जागा हुआ हिंद फिर सो जाए  वह नामुमकिन है
 बंग भंग को रद करने की माँग स्वराज की माँग के बराबर है
 बंगाल के नेता यह बात खूब जानते हैं
 अंग्रेजी हुकूमत भी यह बात जानती है
 इसलिए टुकड़े रद नहीं हुए
 ज्‍यों ज्‍यों दिन बीतते जाते हैं  त्‍यों त्‍यों प्रजा तैयार होती जाती है
 प्रजा एक दिन में नहीं बनती  उसे बनाने में कई बरस लग जाते हैं
बंग भंग के नतीजे आपने क्‍या देखे
आजतक हम मानते आए हैं कि बादशाह से अर्ज करना चाहिए और वैसा करने पर भी दाद न मिले तो दुख सहन करना चाहिए  अलबत्‍ता  अर्ज तो करते ही रहना चाहिए
 बंगाल के टुकड़े होने के बाद लोगों ने देखा कि हमारी अर्ज के पीछे कुछ ताकत चाहिए  लोगों में कष्‍ट सहन करने की शक्ति चाहिए
 यह नया जोश टुकड़े होने का अहम नतीजा माना जाएगा
 यह जोश अखबारों के लेखों में दिखाई दिया
 लेख कड़े होने लगे
 जो बात लोग डरते हुए या चोरी चुपके करते थे  वह खुल्‍लमखुल्‍ला होने लगी लिखी जाने लगी
 स्‍वदेशी का आंदोलन चला
 अंग्रेजों को देखकर छोटे बड़े सब भागते थे  पर अब नहीं डरते  मार पीट से भी नही डरते  जेल जाने में भी उन्हें कोई हर्ज नहीं मालूम होता  ओर हिंद के पुत्ररत्‍न आज देश निकाला भुगतते हुए  विदेशों में  विराजमान हैं
 यह चीज उस अर्ज से अलग है
 यों लोगों में खलबली मच रही है
 बंगाल की हवा उत्‍तर में पंजाब तक और  दक्षिण में  मद्रास इलाके में कन्‍याकुमारी तक पहुँच गई है
इसके अलावा और कोई जानने लायक नतीजा आपको सूझता है
बंग भंग से जैसे अंग्रेजी जहाज में दरार पड़ी है  वैसे ही हममें भी दरार फूट पड़ी है
 बड़ी घटनाओं के परिणाम भी यों बड़े ही होते हैं
 हमारे नेताओं में दो दल हो गए हैं   एक मॉडरेट और दूसरा एक्‍स्‍ट्रीमिस्‍ट
 उनको हम  धीमें  और  उतावले  कह सकते हैं
   नरम दल  व  गरम दल  शब्‍द भी चलते हैं
  कोई मॉडरेट को डरपोक पक्ष और एक्‍स्‍ट्रीमिस्‍ट को हिम्‍मत वाला पक्ष भी कहते हैं
 सब अपने अपने ख्‍यालों के मुताबिक इन दोनों शब्‍दों का अर्थ करते हैं
 यह सच है कि ये जो दल हुए हैं  उनके बीच जहर भी पैदा हुआ है
 एक दल दूसरे का भरोसा नहीं करता  दोनों एक दूसरे को ताना मारते हैं
 सुरत कांग्रेस के समय करीब करीब मार पीट भी हो गई
 ये जो दो दल हुए हैं वह देश के लिए अच्‍छी निशानी नहीं है
 ऐसा मुझे तो लगता है
 लेकिन मैं यह भी मानता हूँ कि ऐसे दल लंबे अरसे तक टिकेंगे नहीं
 इस तरह कब तक ये दल रहेगे  यह तो नेताओं पर आधार रखता है
तो आपने बंग भंग को जागृति का कारण माना
 उससे फैली हुई अशांति को ठीक समझा जाए या नहीं
इनसान नींद में से उठता है तो अंगड़ाई लेता है  इधर उधर घूमता है और अशांत रहता है
 उसे पूरा भान आने में कुछ वक्‍त लगता है
 उसी तरह अगरचे बंग भंग जागृति आई है  फिर भी बेहोशी नहीं गई है
 अभी हम अंगड़ाई लेने की हालत में है
 अभी अशांति की हालत है
 जैसे नींद और जाग के बीच की हालत जरूरी मानी जानी चाहिए और इसलिए वह ठीक कही जाएगी  वैसे बंगाल में और उस कारण से हिंदुस्‍तान में जो अशांति फैली है वह भी ठीक है
 अशांति है यह हम जानते हैं  इसलिए शांति का समय आने की शक्‍यता है
 नींद से उठने के बाद हमेशा अंगड़ाई लेने की हालत में हम नहीं रहते  लेकिन देर सबेर अपनी शक्ति के मुताबिक पूरे जागते ही हैं
 इसी तरह इस अशांति में से हम जरूर छूटेंगे
 अशांति किसी को नहीं भाती
अशांति का दूसरा रूप क्‍या है
अशांति असल में असंतोष है
 उसे आजकल हम  अनरेस्‍ट  कहते हैं
 कांग्रेस के जमाने में वह  डिस्‍कंटेंट  कहलाता था
 मि
 ह्यूम हमेशा कहते थे कि हिंदुस्‍तान में असंतोष फैलाने की जरूरत है
 यह असंतोष बहुत उपयोगी चीज है
 जब तक आदमी अपनी चालू हालत में खुश रहता है  तब तक उसमें से निकलने के लिए उसे समझाना मुश्किल है
 इसलिए हर एक सुधार के पहले असंतोष होना ही चाहिए
 चालू चीज से ऊब जाने पर ही उसे फेंक देने को मन करता है
 ऐसा असंतोष हममें महान हिंदुस्‍तानियों की और अंग्रेजों की पुस्‍तकें पढ़कर पैदा हुआ है
 उसे असंतोष से अशांति पैदा हुई  और उस अशांति में कई लोग मरे  कई बरबाद हुए  कई जेल गए  कई को देश निकाला हुआ
 आगे भी ऐसा होगा  और होना चाहिए
 ये सब लक्षण अच्‍छे माने जा सकते हैं
 लेकिन इनका नतीजा बुरा भी आ सकता है
कांग्रेस ने हिंदुस्‍तान को एक राष्‍ट्र बनाने के लिए क्‍या किया  बंग भंग से जागृति कैसे हुई  अशांति और असंतोष कैसे फैले  यह सब जाना
 अब मैं यह जानना चाहता हूँ कि स्वराज के बारे में आपके क्‍या ख्याल है
 मुझे डर है कि शायद हमारी समझ में फरक हो
फरक होना मुमकिन है
 स्वराज के लिए आप हम सब अधीर बन रहे हैं  लेकिन वह क्‍या है इस बारे में हम ठीक राय पर नहीं पहुँचे हैं
 अंग्रेजों को निकाल बाहर करना चाहिए  यह विचार बहुतों के मुँह से सुना जाता है  लेकिन उन्हें क्‍यों निकालना चाहिए  इसका कोई ठीक ख्याल किया गया हो ऐसा नहीं लगता
 आपसे ही एक सवाल मैं पूछता हूँ
 मान लीजिए कि हम माँगते हैं उतना सब अंग्रेज हमें दे दें  तो फिर उन्हें  यहाँ से  निकाल देने की जरूरत आप समझते हैं
मैं तो उनसे एक ही चीज माँगूँगा
 वह है   मेहरबानी करके आप हमारे मुल्‍क से चले जाएँ
 यह माँग वे कबूल करें और हिंदुस्‍तान से चले जाए  तब भी अगर कोई ऐसा अर्थ का अनर्थ करें कि वे यहीं रहते हैं  तो मुझे उसकी परवाह नहीं होगी
 तब फिर हम ऐसा मानेंगे कि हमारी भाषा में कुछ लोग  जाना  का अर्थ  रहना  करते हैं
अच्‍छा  हम मान लें कि हमारी माँग के मुताबिक अंग्रेज चले गए
 उसके बाद आप क्‍या करेंगे
इस सवाल का जवाब अभी से दिया ही नहीं जा सकता
 वे किस तरह जाते हैं  उस पर बाद की हालत का आधार रहेगा
 मान लें कि आप कहते हैं उस तरह वे चले गए  तो मुझे लगता है कि उसका बनाया हुआ विधान हम चालू रखेंगे और राज का कारोबार चलाएँगे
 कहने से ही वे चले जाएँ तो हमारे पास लश्‍कर तैयार ही होगा  इसलिए हमें राजकाज चलाने में कोई मुश्किल नहीं आएगी
आप भले ही ऐसा मानें  लेकिन मैं नहीं मानूँगा
 फिर भी मैं इस बात पर ज्‍यादा बहस नहीं करना चाहता
 मुझे तो आपके सवाल का जवाब देना है
 वह जवाब मैं आपसे ही कुछ सवाल करके अच्‍छी तरह दे सकता हूँ
 इसलिए कुछ सवाल आपसे करता हूँ
 अंग्रेजों को क्‍यों निकालना चाहते हैं
इसलिए की उनके राज कारोबार से देश कंगाल होता जा रहा है
 वे हर साल देश से धन ले जाते हैं
 वे अपनी ही चमड़ी के लोगों को बड़े ओहदे देते हैं  हमें सिर्फ गुलामी में रखते हैं  हमारे साथ बेअदबी का बरताव करते हैं और हमारी जरा भी परवा नहीं करते
अगर वे धन बाहर न ले जाएँ  नम्र बन जाएँ और हमें बड़े ओहदे दें  तो उनका रहने में आपको कुछ हर्ज है
यह सवाल ही बेकार है
 बाघ अपना रूप पलट दे तो उसकी भाईबंदी से कोई नुकसान है
 ऐसा सवाल आपने पूछा  यह सिर्फ वक्‍त बरबाद करने के खातिर ही
 अगर बाघ अपना स्‍वभाव बदल सके  तो अंग्रेज लोग अपनी आदत छोड़ सकते हैं
 जो कभी होने वाला नहीं है वह होगा  ऐसा मानना मनुष्‍य की रीत ही नहीं हैं
कैनेडा को जो राजसत्‍ता मिली है  बोअर लोगों को जो राजसत्‍ता मिली है  वैसी ही हमें मिले तो
यह भी बेकार सवाल है
 हमारे पास उनकी तरह गोलाबारूद हो तब वैसा जरूर हो सकता है
 लेकिन उन लोगों के जितनी सत्‍ता जब अंग्रेज हमें देंगे तब हम अपना ही झंडा रखेंगे
 जैसा जापान वैसा हिंदुस्‍तान
 अपना जंगी बेड़ा  अपनी फौज और अपनी जाहोजलाली होगी
 और तभी हिंदुस्‍तान का सारी दुनिया में बोलबाला होगा
यह तो आपने अच्‍छी तस्‍वीर खींची
 इसका अर्थ यह हुआ कि हमें अंग्रेजी राज्‍य तो चाहिए  पर अंग्रेज  शासक  नहीं चाहिए
 आप बाघ का स्‍वभाव तो चाहते हैं  लेकिन बाघ नहीं चाहते
 मतलब यह हुआ कि आप हिंदुस्‍तान को अंग्रेज बनाना चाहते हैं
 और हिंदुस्‍तान जब अंग्रेज बन जाएगा तब वह हिंदुस्‍तान नहीं कहा जाएगा  लेकिन सच्‍चा इंग्लिस्‍तान कहा जाएगा
 यह मेरी कल्‍पना का स्वराज नहीं हैं
मैं तो जेसा मुझे सूझता है वैसा स्वराज बतलाया
 हम जो शिक्षा पाते हैं वह अगर कुछ काम की हो  स्‍पेंसर  मिल बगैरा महान लेखकों के जो लेख हम पढ़ते हैं वे कुछ काम के हों  अंग्रेजों की पार्लियामेंट पार्लियामेंटों की माता हो  तो फिर बेशक मुझे तो लगता है कि हमें उनकी करनी चाहिए  वह यहाँ तक कि जैसे वे अपने मुल्‍क में दूसरों को घुसने नहीं देते वैसे हम भी दूसरों को न घुसने दें
 यों तो उन्‍होंने अपने देश में जो किया है  वैसा और जगह अभी देखने में नहीं आता
 इसलिए उसे तो हमें अपने देश में अपनाना ही चाहिए
 लेकिन अब आप अपने विचार बतलाइए
अभी देर है
 मेरे विचार अपने आप इस चर्चा में आपको मालूम हो जाएँगे
 स्वराज को समझना आपको जितना आसान लगता है उतना ही मुझे मुश्किल लगता है
 इसलिए फिलहाल मैं आपको इतना ही समझाने की कोशिश करूँगा कि जिसे आप स्वराज कहते हैं वह सचमुच स्वराज नहीं है
आप जो कहते हैं उस पर से तो मैं यही अंदाज लगाता हूँ कि इंग्‍लैंड में जो राज्‍य चलता है वह ठीक नहीं है और हमारे लायक नहीं है
आपका यह ख्याल सही है
 इंग्‍लैंड में आज जो हालत है वह सचमुच दयनीय   तरस खाने लायक है
 मैं तो भगवान से यही माँगता हूँ कि हिंदुस्‍तान की ऐसी हालत कभी न हो
 जिसे आप पार्लियामेंटों की माता कहते हैं  वह पार्लियामेंट तो बाँझ और बेसवा है
 ये दोनों शब्‍द बहुत कड़े हैं  तो भी उसे अच्‍छी तरह लागू होते हैं
 मैंने उसे बाँझ कहा  क्‍योंकि अब तक उस पार्लियामेंट ने अपने आप एक भी अच्‍छा काम नहीं किया
 अगर उस पर जोर दबाव डालने वाला कोई न हो तो वह कुछ भी न करे  ऐसी उसकी कुदरती हालत है
 और वह बेसवा है क्‍योंकि जो मंत्रि मंडल उसे रखे उसके पास वह रहती है
 आज उसका मालिक एस्क्विथ है  तो कल बालफर होगा और परसों कोई तीसरा
आपके बोलने में कुछ व्‍यंग्‍य है
 बाँझ शब्‍द को अब तक आपने लागू नहीं किया
 पार्लियामेंट लोगों की बनी है  इसलिए बेशक लोगों के दबाव से ही वह काम करेगी
 वही उसका गुण है  उसके ऊपर का अंकुश है
यह बड़ी गलत बात है
 अगर पार्लियामेंट बाँझ न हो तो इस तरह होना चाहिए   लोग उसमें अच्‍छे से अच्‍छे मेंबर चुनकर भेजते हैं
 मेंबर तनख्‍वाह नहीं लेते  इसलिए उन्हें लोगों की भलाई के लिए  पार्लियामेंट में  जाना चाहिए
 लोग खुद सुशिक्षित संस्‍कारी माने जाते हैं  इसलिए उनसे भूल नहीं होती ऐसा हमें मानना चाहिए
 ऐसी पार्लियामेंट को अर्जी की जरूरत नहीं होनी चाहिए  न दबाव की
 उस पार्लियामेंट का काम इतना सरल होना चाहिए कि दिन ब दिन उसका तेज बढ़ता जाए और लोगों पर उसका असर होता जाए
 लेकिन इससे उलटे इतना तो सब कबूल करते हैं कि पार्लियामेंट के मेंबर दिखावटी और स्‍वार्थी पाए जाते हैं
 सब अपना मतलब साधने को सोचते हैं
 सिर्फ डर के कारण ही पार्लियामेंट कुछ काम करती है
 जो काम आज किया वह कल उसे रद करना पड़ता है
 आज तक एक भी चीजों को पार्लियामेंट में ठिकाने लगाया गया हो ऐसी कोई मिसाल देखने में नहीं आती
 बड़े सवालों की चर्चा जब पार्लियामेंट में चलती है  उस पार्लियामेंट में मेंबर इतने जोरों से चिल्‍लाते हैं कि सुनने वाले हैरान परेशान हो जाते हैं
 उसके एक महान लेखक ने उसे  दुनिया की बातूनी  जैसा नाम दिया है
 मेंबर जिस पक्ष अगर कोई मेंबर इसमें अपवादरूप निकल आए  तो उसकी कमबख्‍ती ही समझिए
 जितना समय और पैसा पार्लियामेंट खर्च करती है उतना समय और पैसा अगर अच्‍छे लोगों को मिले तो प्रजा का उद्घार हो जाए
 ब्रिटिश पार्लियामेंट महज प्रजा का खिलौना है और वह खिलौना प्रजा को भारी खर्च में डालता है
 ये विचार मेरे खुद के हैं ऐसा आप न मानें
 बड़े और विचारशील अंग्रेज ऐसा विचार रखते हैं
 एक मेंबर ने तो यहाँ तक कहा है कि पार्लियामेंट धर्मिष्‍ठ आदमी के लायक नहीं रही
 दूसरे मेंबर ने कहा है कि पार्लियामेंट एक  बच्‍चा   बेबी  है
 बच्‍चों को कभी आपने हमेशा बच्‍चे ही रहते देखा है
 आज सात सौ बरस के बाद भी अगर पार्लियामेंट बच्‍चा ही हो  तो वह बड़ी कब होगी
आपने मुझे सोच में डाल दिया
 यह सब मुझे तुरंत मान लेना चाहिए  ऐसा तो आप नहीं कहेंगे
 आप विलकुल निराले विचार मेरे मन में पैदाकर रहे हैं
 मुझे उन्हें हजम करना होगा
 अच्‍छा  अब  बेसवा  शब्‍द का विवेचन कीजिए
मेरे विचारों को आप तुरंत मान नहीं सकते  यह बात ठीक है
 उसके बारे में आपको जो साहित्‍य पढ़ना चाहिए वह आप पढ़ेंगे  तो आपको कुछ ख्‍याल आएगा
 पार्लियामेंट को मैंने बेसवा कहा  वह भी ठीक है
 उसका कोई मालिक नहीं है
 उसका कोई एक मालिक नहीं हो सकता
 लेकिन मेरे कहने का मतलब इतना ही नहीं है
 जब कोई उसका मालिक बनता है   जैसे प्रधानमंत्री   तब भी उसकी चाल एक सरीखी नहीं रहती
 जैसे बुरे हाल बेसवा के होते हैं  वैसे ही सदा पार्लियामेंट के होते हैं
 प्रधानमंत्री को पार्लियामेंट की थोड़ी ही परवाह रहती है
 वह तो अपनी सत्‍ता के मद में मस्‍त रहता है
 अपना दल कैसे जीते इसी की लगन उसे रहती है
 पार्लियामेंट सही काम कैसे करे  इसका वह बहुत कम विचार करता है
 अपने दल को बलवान बनाने के लिए प्रधानमंत्री पार्लियामेंट से कैसे कैसे काम करवाता है  इसकी मिसालें जितनी चाहिए उतनी मिल सकती हैं
 यह सब सोचने लायक है
तब तो आज तक जिन्‍हें हम देशाभिमानी और ईमानदार समझते आए हैं  उन पर भी आप टूट पड़ते हैं
हाँ  यह सच है
 मुझे प्रधानमंत्रियों से द्वेष नहीं है
 लेकिन तजरबे से मैंने देखा है कि वे सच्‍चे देशाभिमानी नहीं कहे जा सकते
 जिसे हम घूस कहते हैं वह घूस वे खुल्‍लमखुल्‍ला नहीं लेते देते  इसलिए भले ही वे ईमानदार कहे जाए
 लेकिन उनके पास बसीला काम कर सकता है
 वे दूसरों से काम निकालने के लिए उपाधि वगैरा की घूस बहुत देते हैं
 मैं हिम्‍मत के साथ कह सकता हूँ कि उनमें शुद्ध भावना और सच्‍ची ईमानदारी नहीं होती
जब आपके ऐसे ख्याल हैं तो जिन अंग्रेजों के नाम से पार्लियामेंट राज करती है उनके बारे में अब कुछ कहिए  ताकि उनके स्वराज का पूरा ख्याल मुझे आ जाए
जो अंग्रेज  वोटर  है  चुनाव करते हैं   उनकी धर्म पुस्‍तक  बाइबल  तो है अखबार
 वे अखबारों से अपने विचार बनाते हैं
 अखबार अप्रमाणिक होते हैं  एक ही बात को दो शकलें देते हैं
 एक दलवाले उसी बात को बड़ी बनाकर दिखलाते हैं  तो दूसरे दलवाले उसी को छोटी कर डालते हैं
 एक अखबार वाला किसी अंग्रेज नेता को प्रामाणिक मानेगा  तो दूसरा अखबार वाला उसको अप्रामाणिक मानेगा
 जिस देश में ऐसे अखबार हैं उस देश के आदमियों की कैसी दुर्दशा होगी
यह तो आप ही बताइए
उन लोगों के विचार घड़ी घड़ी में बदलते हैं
 उन लोगों में यह कहावत है कि सात सात बरस में रंग बदलता है
 घड़ी के लोलक की तरह वे इधर उधर घूमा करते हैं
 जमकर वे बैठे ही नहीं सकते
 कोई दौर दमाम वाला आदमी हो और उसने अगर बड़ी बड़ी बातें कर दीं या दावतें दे दीं  तो वे नक्‍कारची की तरह उसी के ढोल पीटने लग जाते हैं
 ऐसे लोगों की पार्लियामेंट भी ऐसी ही होती है
 उनमें एक बात जरूर है
 वह यह कि वे अपने देश को खोएँगे नहीं
 अगर किसी ने उस पर बुरी नजर डाली  तो वे उसकी मिट्टी पलीद कर देंगे
 लेकिन इससे उस प्रजा में सब गुण आ गए  या उस प्रजा की नकल की जाए  ऐसा नहीं कह सकते
 अगर हिंदुस्‍तान अंग्रेज प्रजा की नकल करे तो हिंदुस्‍तान पामाल हो जाए  ऐसा मेरा पक्‍का ख्याल है
अंग्रेज प्रजा ऐसी हो गई है  इसके आप क्‍या कारण मानते हैं
इसमें अंग्रेजों का कोई खास कसूर नहीं है  पर उनकी   बल्कि यूरोप की   आजकल की सभ्‍यता का कसूर है
 वह सभ्‍यता नुकसानदेह है और उससे यूरोप की प्रजा पामाल होती जा रही है
अब तो आपको सभ्‍यता की भी बात करनी होगी
 आपके हिसाब से तो यह सभ्यता बिगाड़ करने वाली है
मेरे हिसाब से ही नहीं  बल्कि अंग्रेज लेखकों के हिसाब से भी यह सभ्‍यता बिगाड़ करने वाली है
 उसके बारे में बहुत किताबें लिखी गई हैं
 वहाँ इस सभ्‍यता के खिलाफ मंडल भी कायम हो रहे हैं
 एक लेखक ने  सभ्‍यता  उसके कारण और उसकी दवा  नाम की किताब लिखी है
 उसमें उसने यह साबित किया है कि यह सभ्‍यता एक तरह का रोग है
यह सब हम क्‍यों नहीं जानते
इसका कारण तो साफ है
 कोई भी आदमी अपने खिलाफ जाने वाली बात करे ऐसा शायद ही होता है
 आज की सभ्‍यता के मोह में फँसे हुए लोग उसके खिलाफ नहीं लिखेंगे  उलटे उसको सहारा मिले ऐसी ही बातें और दलीले ढूँढ़ निकालेंगे
 यह वे जान बूझकर करते हैं ऐसा भी नहीं है
 वे जो लिखते हैं उसे खुद सच मानते हैं
 नींद में जो आदमी सपना देखता है  उसे वह सही मानता है
 जब उसकी नींद खुलती है तभी उसे अपनी गलती मालूम होती है
 ऐसी दशा में सभ्‍यता के मोह में फँसे हुए आदमी की होती है
 हम जो बाते पढ़ते हैं वे सभ्‍यता की हिमायत करने वालों की लिखी बातें होती हैं
 उनमें बहुत होशियार और भले आदमी उसमें फँसता जाता है
यह बात आपने ठीक कही
 अब आपने जो कुछ पढ़ा और सोचा है  उसका ख्याल मुझे दीजिए
पहले तो हम यह सोचे कि सभ्‍यता किस हालत का नाम है
 इस सभ्‍यता की सही पहचान तो यह है कि लोग बाहरी  दुनिया  की खोजों में और शरीर के सुख में धन्‍यता सार्थकता और पुरुषार्थ मानते हैं
 इसकी कुछ मिसालें लें
 सौ साल पहले यूरोप के लोग जैसे घरों में रहते थे उनसे ज्‍यादा अच्‍छे घरों में आज वे रहते हैं  यह सभ्‍यता की निशानी मानी जाती है
 इसमें शरीर के सुख की बात है
 इसके पहले लोग चमड़े के कपड़े पहनते थे और भालों का इस्‍तेमाल करते थे
 अब वे लंबे पतलून पहनते हैं और शरीर को सजाने के लिए तरह तरह के कपड़े बनवाते हैं  और भाले के बदले एक के बाद एक पाँच गोलियाँ छोड़ सके ऐसी चक्‍कर वाली बंदूक इस्‍तेमाल करते हैं
 यह सभ्‍यता की निशानी है
 किसी मुल्‍क के लोग  जो जूते वगैरा नहीं पहनते हों  जब यूरोप के कपड़े पहनना सीखते हैं  तो जंगली हालत में से सभ्‍य हालत में आए हुए माने जाते हैं
 पहले यूरोप में लोग मामूली हल की मदद से अपने लिए जात मेहनत करके जमीन जोतते थे
 उनकी जगह आज भाप के यंत्रों से हल चलाकर एक आदमी बहुत सारी जमीन जोत सकता है और बहुत सा पैसा जमा कर सकता है
 यह सभ्‍यता की निशानी मानी जाती है
 पहले लोग कुछ ही किताबें लिखते थे और वे अनमोल मानी जाती थीं
 आज हर कोई चाहे जो लिखता है और छपवाता है और लोगों के मन को भरमाता है
 यह सभ्‍यता की निशानी है
 पहले लोग बैलगाड़ी से रोज बारह कोस की मंजिल तय करते थे
 आज रेलगाड़ी से चार सौ कोस की मंजिल मारते हैं
 यह तो सभ्‍यता की चोटी मानी गई है
 यह सभ्‍यता जैसे जैसे आगे पढ़ती जाती है वैसे वैसे यह सोचा जाता है कि लोग हवाई जहाज से सफर करेंगे और थोड़े ही घंटों में दुनिया के किसी भी भाग में जा पहुँचेंगे
 लोगों को हाथ पैर हिलाने की जरूरत नहीं रहेगी
 एक बटन दबाया कि आदमी के सामने पहनने की पोशाक हाजिर हो जाएगी  दूसरा बटन दबाया कि उसे अखबार मिल जाएँगे  तीसरा दबाया कि उसके लिए गाड़ी तैयार हो जाएगी  हर हमेशा नए भोजन मिलेंगा  हाथ पैर का काम ही नहीं पड़ेगा  सारा काम कल से ही किया जाएगा
 पहले जब लोग लड़ना चाहते थे तो एक दूसरे का शरीर बल आजमाते थे
 आज तो तोप के एक गोले से हजारों जानें ली जा सकती हैं
 यह सभ्‍यता की निशानी है
 पहले लोग खुली हवा में अपने को ठीक लगे उतना काम स्‍वतंत्रता से करते थे
 अब हजारों आदमी अपने गुजारे के लिए इकठ्ठा होकर बड़े कारखानों में या खानों में काम करते हैं
 उनकी हालत जानवर से भी बदतर हो गई है
 उन्हें सीसे वगैरा के कारखानों में जाने को जोखिम में डालकर काम करना पड़ता है
 इसका लाभ पैसेदार लोगों को मिलता है
 पहले लोगों को मार पीटकर गुलाम बनाया जाता था  आज लोगों को पैसे का और भोग का लालच देकर गुलाम बनाया जाता है
 पहले जैसे रोग नहीं थे वैसे रोग आज लोगों में पैदा हो गए हैं और उनके साथ डॉक्‍टर खोज करने लगे हैं कि ये रोग कैसे मिटाए जाए
 ऐसा करने से अस्‍पताल बढ़े हैं
 यह सभ्‍यता की निशानी मानी जाती है
 पहले लोग पत्र लिखते थे तब खास कासिद उसे ले जाता था और उसके लिए काफी खर्च लगाता था
 आज मुझे किसी को गालियाँ देने के लिए पत्र लिखना हो  तो एक पैसे में मैं गालियाँ दे सकता हूँ
 किसी को मुझे मुबारकबाद देना हो तो भी मैं उसी दाम में पत्र भेज सकता हूँ
 सभ्‍यता की निशानी है
 पहले लोग दो या तीन बार खाते थे और वह भी खुद हाथों से पकाई हुई रोटी और थोड़ी तरकारी
 अब तो हर दो घंटे पर खाना चाहिए  और वह यहाँ तक कि लोगों को खाने से फुरसत ही नहीं मिलती
 और कितना कहूँ
 यह सब आप किसी भी पुस्‍तक में पढ़ सकते हैं
 ये सब सभ्‍यता की सच्‍ची निशानियाँ मानी जाती हैं
 और अगर कोई भी इससे भिन्‍न बात समझाए  तो वह भोला है ऐसा निश्‍चय ही मानिए
 सभ्‍यता तो जो मैंने बताई वही मानी जाती है
 उसमें नीति या धर्म की बात ही नहीं है
 सभ्‍यता के हिमायती साफ कहते हैं कि उनका काम लोगों को धर्म सिखाने का है
 धर्म तो ढोंग है  ऐसा कुछ लोग मानते हैं
 और कुछ लोग धर्म का दंभ करते हैं  नीति की बातें भी करते हैं
 फिर भी मैं आपसे बीस बरस के अनुभव के बाद कहता हूँ कि नीति के नाम से अनीति सिखलाई जाती है
 ऊपर की बातों में नीति हो ही नहीं सकती  यह कोई बच्‍चा भी समझ सकता है
 शरीर का सुख कैसे मिले  यही आज की सभ्‍यता ढूँढ़ती है  और यही देने की वह कोशिश करती है
 परंतु वह सुख भी नहीं मिल पाता
यह सभ्‍यता तो अधर्म है और यह यूरोप में इतने दरजे तक फैल गई है कि वहाँ के लोग आधे पागल जैसे देखने में आते हैं
 उनमें सच्‍ची कु़बत नहीं है  वे नशा करके अपनी ताकत कायम रखते हैं
 एकांत में वे बैठ ही नहीं सकते
 जो स्‍त्रियाँ घर की रानी होनी चाहिए  उन्हें गलियों में भटकना पड़ता है  या कोई मजदूरी करनी पड़ती है
 इंग्‍लैंड में ही चालीस लाख गरीब औरतों का पेट के लिए सख्‍त मजदूरी करनी पड़ती है  और आजकल इसके कारण  सफ्रेजेट  का आंदोलन चल रही है
यह सभ्‍यता ऐसी है कि अगर हम धीरज धर कर बैठे रहेंगे  तो सभ्यता की चपेट में आए हुए लोग खुद की जलाई हुई आग में जल मरेंगे
 पैगंबर मोहम्‍मद साहब की सीख के मुताबिक यह शैतानी सभ्‍यता है
 हिंदू धर्म इसे निरा  कलजुग  कहता है
 मैं आपके सामने इस सभ्‍यता का हूबहू चित्र नहीं खींच सकता
 यह मेरी शक्ति के बाहर है
 लेकिन आप समझ सकेंगे कि इस सभ्‍यता के कारण अंग्रेज प्रजा में सड़न ने घर कर लिया है
 यह सभ्‍यता दूसरों का नाश करने वाली और खुद नाशवान है
 इससे दूर रहना चाहिए और इसीलिए ब्रिटिश और दूसरी पार्लियामेंट बेकार हो गई हैं
 ब्रिटिश पार्लियामेंट अंग्रेज प्रजा की गुलामी की निशानी है  यह पक्‍की बात है
 आप पढ़ेंगे और सोचेंगे तो आपको भी ऐसा ही लगेगा
 इसमें आप अंग्रेजों का दोष न निकालें
 उन पर तो हमें दया आनी चाहिए
 वे काबिल प्रजा हैं इसलिए किसी दिन उस जाल से निकल जाएँगे ऐसा मैं मानता हूँ
 वे साहसी और मेहनती हैं
 मूल में उनके विचार अनीति भरे नहीं हैं  इसलिए उनके बारे में मेरे मन में उत्‍तम ख्याल ही है
 उनका दिल बुरा नहीं है
 यह सभ्‍यता उनके लिए कोई अमिट रोग नहीं है
 लेकिन अभी वे उस रोग में फँसे हुए हैं  यह तो हमें भूलना ही नहीं चाहिए
आपने सभ्‍यता के बारे में बहुत कुछ कहा  और मुझे विचार में डाल दिया
 अब तो मैं इस संकट में आ पड़ा हूँ कि यूरोप की प्रजा से मैं क्‍या लूँ और क्‍या न लूँ
 लेकिन एक सवाल मेरे मन में तुरंत उठता है   अगर आज की सभ्‍यता बिगाड़ करने वाली है  एक रोग है  तो ऐसी सभ्‍यता में फँसे हुए अंग्रेज हिंदुस्‍तान को कैसे ले सके
 इसमें वे कैसे रह सकते हैं
आपके इस सवाल का जवाब कुछ आसानी से दिया जा सकेगा और अब थोड़ी देर में हम स्वराज के बारे में भी विचार कर सकेंगे
 आपके इस सवाल का जवाब अभी देना बाकी है  यह मैं भूला नहीं हूँ
 लेकिन आपके आखिरी सवाल पर हम आएँ
 हिंदुस्‍तान अंग्रेजों ने लिया सो बात नहीं है  बल्कि हमने उन्हें दिया है
 हिंदुस्‍तान में वे अपने बल से नहीं टिके हैं  बल्कि हमने उन्हें टिका रखा है
 वह कैसे सो देखें
 आपको मैं याद दिलाता हूँ कि हमारे देश में वे दरअसल व्‍यापार के लिए आए थे
 आप अपनी कंपनी बहादुर को याद कीजिए
 उसे बहादुर किसने बनाया
 वे बेचारे तो राज करने का इरादा भी नहीं रखते थे
 कंपनी के लोगों की मदद किसने की
 उनकी चाँदी को देखकर कौन मोह में पड़ जाता था
 उनका माल कौन बेचता था
 इतिहास सबूत देता है कि यह सब हम ही करते थे
 जल्‍दी पैसा पाने के मतलब से हम उनका स्‍वागत करते थे
 हम उनकी मदद करते थे
 मुझे भाँग पीने की आदत हो और भाँग बेचने वाला मुझे भाँग बेचे  तो कसूर बेचने वाले का निकालना चाहिए या अपना खुद का
 बेचने वाले का कसूर निकालने से मेरा व्‍यसन थोड़े ही मिटने वाला है
 एक बेचने वाले को भगा देंगे तो क्‍या दूसरे मुझे भाँग नहीं बेचेंगे
 हिंदुस्‍तान के सच्‍चे सेवक को अच्‍छी तरह खोज करके इसकी जड़ तक पहुँचना होगा
 ज्‍यादा खाने से अगर मुझे अजीर्ण हुआ हो  तो मैं पानी का दोष निकाल कर अजीर्ण दूर नहीं कर सकूँगा
 सच्‍चा डॉक्‍टर तो वह है जो रोग की जड़ खोज
 आप अगर हिंदुस्‍तान के रोग के डॉक्‍टर होना चाहते हैं  तो आपको रोगी की जड़ खोजनी ही पड़ेगी
आप सच कहते हैं
 अब मुझे समझने के लिए आपको दलील करने की जरूरत नहीं रहेगी
 मैं आपके विचार जानने के लिए अधीर बन गया हूँ
 अब हम बहुत ही दिलचस्‍प विषय पर आ गए हैं  इसलिए मुझे आप अपने ही विचार बताएँ
 जब उनके बारे में शंका पैदा होगी तब मैं आपको रोकूँगा
बहुत अच्‍छा
 पर मुझे डर है कि आगे चलने पर हमारे बीच फिर से मतभेद जरूर होगा
 फिर भी जब आप मुझे रोकेंगे तभी मैं दलील में उतरूँगा
 हमने देखा हे कि अंग्रेज व्‍यापारियों को हमने बढ़ावा दिया तभी वे हिंदुस्‍तान में अपने पैर फैला सके
 वैसे ही जब हमारे राजा लोग आपस में झगड़े तब उन्‍होंने कंपनी बहादुर से मदद माँगी
 कंपनी बहादुर व्‍यापार और लड़ाई के काम में कुशल थी
 उसमें उन नीति अनीति की अड़चन नहीं थी
 व्‍यापार बढ़ाना और पैसा कमाना  यही उनका धंधा था
 उसमें जब हमने मदद दी तब उसने हमारी मदद ली और अपनी कोठियाँ बढ़ाई
 कोठियों का बचाव करने के लिए उसने लश्‍कर रखा
 उस लश्‍कर का हमने उपयोग किया  इसलिए अब उसे दोष देना बेकार है
 उस वक्‍त हिंदू मुसलमानों के बीच बैर था
 कंपनी को उससे मौका मिला
 इस तरह कंपनी के लिए ऐसे संजोग पैदा किए  जिससे हिंदुस्‍तान पर उसका अधिकार हो जाए
 इस लिए हिंदुस्‍तान गया ऐसा कहने के बजाए ज्यादा सच यह कहना होगा कि हमने हिंदुस्‍तान अंग्रेजों को दिया
अब अंग्रेज हिंदुस्‍तान को कैसे रख सकते हैं सो कहिए
जैसा हमने हिंदुस्‍तान उन्हें दिया वैसे ही हम हिंदुस्‍तान को उनके पास रहने देते हैं
 उन्‍होंने तलवार से हिंदुस्‍तान लिया ऐसा उनमें से कुछ कहते हैं  और ऐसा भी कहते हैं कि तलवार से वे उसे रख रहे हैं
 ये दोनों बातें गलत हैं
 हिंदुस्‍तान को रखने के लिए तलवार किसी काम में नहीं आ सकती  हम खुद ही उन्हें यहाँ रहने देते हैं
नेपोलियन ने अंग्रेजों को व्‍यापारी प्रजा कहा है
 वह बिलकुल ठीक बात है
 वे जिस देश को  अपने काबू में  रखते हैं  उसे व्‍यापार के लिए रखते हैं  यह जानने लायक है
 उनकी फौजें और जंगी बेड़े सिर्फ व्‍यापार की रक्षा के लिए हैं
 जब ट्रांसवाल में व्‍यापार का लालच नहीं था तब मि
 ग्‍लेडस्‍टन को तुरंत सूझ गया कि ट्रांसवाल अंग्रेजों को नहीं रखना चाहिए
 जब ट्रांसवाल में व्‍यापार का आकर्षण देखा तब उससे लड़ाई की गई और मि
 चेंबरलेन ने यह ढूँढ़ निकाला कि ट्रांसवालपर अंग्रेजों की हुकूमत है
 मरहूम प्रेसिडंट क्रूगर से किसी ने सवाल किया    चाँद में सोना है या नहीं
  उसने जवाब दिया    चाँद में सोना होने की संभावना नही है  क्‍योंकि सोना होता तो अंग्रेज अपने राज के साथ उसे जोड़ देते
  पैसा उनका खुदा है  यह ध्‍यान रखने से सब बातें साफ हो जाएगी
तब अंग्रेजों को हम सिर्फ अपनी गरज से रखते हैं
 हमें उनका व्‍यापार पसंद आता है
 वे चालबाजी करके हमें रिझाते हैं और रिझाकर हमसे काम लेते हैं
 इसमें उनका दोष निकालना उनकी सत्‍ता को निभाने जैसा है
 इसके अलावा  हम आपस में झगड़कर उन्हें ज्‍यादा बढ़ावा देते हैं
अगर आप ऊपर की बातों को ठीक समझते हैं  तो हमने यह साबित कर दिया कि अंग्रेज व्‍यापार के लिए यहाँ आए  व्‍यापार के लिए यहाँ रहते हैं और उनके रहने में हम ही मददगार हैं
 उनके हथियार तो बिलकुल बेकार हैं
इस मौके पर मैं आपको याद दिलाता हूँ कि जापान में अंग्रेजी झंडा लहराता है ऐसा आप मानिए
 जापान के साथ अंग्रेजों ने जो करार किया है वह अपने व्‍यापार के लिए किया है
 और आप देखेंगे कि जापान में अंग्रेज लोग अपना व्‍यापार खूब जमाएँगे
 अंग्रेज अपने माल के लिए सारी दुनिया को अपना बाजार बनाना चाहते हैं
 यह सच है कि ऐसा वे नहीं कर सकेंगे
 इसमें उनका कोई कसूर नहीं माना जा सकता
 अपनी कोशिश में वे कोई कसर नहीं रखेंगे
हिंदुस्तान अंग्रेजों के हाथ में क्‍यों है  यह समझा जा सकता है
 अब मैं हिंदुस्तान की हालत के बारे में आपके विचार जानना चाहता हूँ
आज हिंदुस्तान की रंक दशा है
 यह आपसे कहते हुए मेरी आँखों में पानी भर आता है और गला सूख जाता है
 यह बात मैं आपको पूरी तरह समझा सकूँगा या नहीं  इस बारे में मुझे शक है
 मेरी पक्‍की राय है कि हिंदुस्तान अंग्रेजों से नहीं  बल्कि आजकल की सभ्‍यता से कुचला जा रहा है  उसकी चपेट में वह फँस गया है
 उसमें से बचने का अभी भी उपाय है  लेकिन दिन ब दिन समय बीतता जा रहा है
 मुझे तो धर्म प्‍यारा है  इसलिए पहला दुख मुझे यह है कि हिंदुस्तान धर्मभ्रष्‍ट होता जा रहा है
 धर्म का अर्थ मैं यहाँ हिंदू  मुस्लिम या जरथोस्‍ती धर्म नहीं करता
 लेकिन इन सब धर्मों के अंदर जो  धर्म  है वह हिंदुस्तान से जा रहा है  ईश्‍वर से विमुख होते जा रहे हैं
सो कैसे
हिंदुस्तान पर यह तोहमत है कि हम आलसी हैं और गोरे लोग मेहनती और उत्‍साही हैं
 इसे हमने मान लिया है
 इसलिए हम अपनी हालत को बदलना चाहते हैं
हिंदू  मुस्लिम  जरथोस्‍ती  ईसाई सब धर्म सिखाते हैं कि हमें दुनियावी बातों के बारे में मंद और धार्मिक बातों के बारे में उत्‍साही रहना चाहिए
 हमें अपने दुनियावी लोभ की हद बाँधनी चाहिए और धार्मिक लोभ को खुला छोड़ देना चाहिए
 हमारा उत्‍साह धार्मिक लोभ में ही रहना चाहिए
इससे तो मालूम होता है कि आप पाखंडी बनने की तालीम देते हैं
 धर्म के बारे में ऐसी बातें करके ठग लोग दुनिया को ठगते आए हैं और आज भी ठग रहे हैं
आप धर्म पर गलत आरोप लगाते हैं
 पाखंड तो सब धर्मों में हैं
 जहाँ सूरज है वहाँ अँधेरा रहता हैं
 परछाईं हर एक चीज के साथ जुड़ी रहती है
 धार्मिक ठगों को आप दुनियावी ठगों से अच्‍छे पाएँगे
 सभ्‍यता में जो पाखंड मैं आपको बता चुका हूँ  वैसा पाखंड धर्म में मैंने कभी नहीं देखा
यह कैसे कहा जा सकता है
 धर्म के नाम पर हिंदू मुसलमान लड़े  धर्म के नाम पर र्इसाइयों में बड़े बड़े युद्ध हुए
 धर्म के नाम पर हजारों बेगुनाह लोग मारे गए  उन्हें जला दिया गया  उन पर बडी़ बडी़ मुसीबतें गुजारी गईं
 यह तो सभ्‍यता से बदतर ही माना जाएगा
तो मैं कहूँगा की यह सब सभ्‍यता के दुख से बरदाश्‍त हो सकने जैसा है
 आपने जो कुछ कहा वह पाखंड है  ऐसा सब लोग समझते हैं
 इसलिए पाखंड में फँसे हुए लोग मर गए कि सारा सवाल हल हो गया
 जहाँ भोले लोग हैं वहाँ ऐसा ही चलता रहेगा
 लेकिन उसका असर हमेशा के लिए बुरा नहीं रहता
 सभ्‍यता की होली में जो लोग जल मरे हैं  उनकी तो कोई हद ही नहीं हैं
 उसकी खूबी यह है कि लोग उसे अच्‍छा मानकर उसमें कूद पड़ते हैं
 फिर वे न तो रहते दीन के और न रहते दुनिया के
 वे सच बात को बिलकुल भूल जाते हैं
 सभ्‍यता चूहे ‍की तरह फूँक कर काटती है
 उसका असर जब हम जानेंगे तब पुराने वहम मुकाबले में हमें मीठे लगेंगे
 मेरा कहना यह नहीं कि हमें उन वहमों को कायम रखना चाहिए
 नहीं  उनके खिलाफ तो हम लडे़ंगे ही  लेकिन वह लडा़ई धर्म को भूल कर नहीं लड़ी जाएगी  बल्‍की सही तौर पर धर्म को समझकर और उसकी रक्षा करके लड़ी जाएगी
तब तो आप यह भी कहेंगे कि अंग्रेजों ने हिंदुस्तान में शांति का जो सुख हमें दिया है वह बेकार है
आप भले शांति देखते हों  पर मैं तो शांति का सुख नहीं देखता
तब तो ठग  पिंडारी  भील वगैरा देश में जो त्रास गुजारते थे उसमें आपके खयाल से कोर्इ बुराई नहीं थी
आप जब सोचेंगे तो मालूम होगा कि उनका त्रास बहुत कम था
 अगर सचमुच उनका त्रास भयंकर होता  तो प्रजा का जड़मूल से कभी का नाश हो जाता
 और  हाल की शांति तो नाम की ही है
 मैं यह कहना चाहता हूँ कि इस शांति से हम नामर्द  नपुंसक और डरपोक बन गए हैं
 भीलों और पिंडारियों का स्‍वभाव अंग्रेजों ने बदल दिया है  ऐसा हम न मान लें
 हम पर ऐसा जुल्‍म होता हो तो हमें उसे बरदाश्त करना चाहिए
 लेकिन दूसरे लोग हमें उस जुल्‍म से बचावें  यह तो हमारे लिए बिलकुल कलंक जैसा है
 हम कमजोर और डरपोक बनें  इससे तो भीलों के तीर कमान से मरना मुझे ज्‍यादा पसंद है
 उस हालत में जो हिंदुस्तान था  उसका जोश कुछ दूसरा ही था
 मैकॉले ने हिंदुस्‍तानियों को नामर्द माना  वह उसकी अधम अज्ञान दशा को बताता है
 हिंदुस्‍तानी नामर्द कभी नहीं थे
 यह जान लीजिए कि जिस देश में पहाड़ी लोग बसते हैं  जहाँ बाघ भेड़िए रहते हैं  उस देश के रहनेवाले अगर सचमुच डरपोक हों तो उनका नाश ही हो जाए
 आप कभी खेतों में गए हैं
 मैं आपसे यकीनन कहता हूँ कि खेतों में हमारे किसान आज भी निर्भय होकर सोते हैं  जब कि अंग्रेज और आप वहाँ सोने के लिए आनाकानी करेंगे
 बल तो निर्भयता में है  बदन पर मांस के लोदे होने में बल नहीं है
 आप थोड़ा भी सोचेंगे तो इस बात को समझ जाएँगे
और आपको  जो स्वराज चाहनेवाले हैं  मैं सावधान करता हूँ कि भील  पिंडारी और ठग ये सब हमारे ही देशी भाई हैं
 उन्हें जीतना मेरा और आपका काम है
 जब तक आपके ही भाई का डर आपको रहेगा  तब तक आप कभी मकसद हासिल नहीं कर सकेंगे
हिंदुस्तान की शांति के बारे में मेरा जो मोह था वह आपने ले लिया
 अब तो याद नहीं आता कि आपने मेरे पास कुछ भी रहने दिया हो
अब तक तो मैंने आपको सिर्फ धर्म की दशा का ही ख्याल कराया है
 लेकिन हिंदुस्तान रंक क्‍यों है  इस बारे में मैं अपने विचार आपको बताऊँगा तब तो शायद आप मुझसे नफरत ही करेंगे  क्‍योंकि आज तक हमने और आपने जिन चीजों को लाभकारी माना है  वे मुझे तो नुकसानदेह ही मालूम होती हैं
वे क्‍या है
हिंदुस्तान को रेलों ने  वकीलों ने और डॉंक्‍टरों ने कंगाल बना दिया है
 यह एक ऐसी हालत है कि अगर हम समय पर नहीं चेतेंगे  तो चारों ओर से घिर कर बरबाद हो जाएँगे
मुझे डर है कि हमारे विचार कभी मिलेंगे या नहीं
 आपने तो  जो कुछ अच्‍छा देखने में आया है और अच्‍छा माना गया है  उसी पर धावा बोल दिया है
 अब बाकी क्‍या रहा
आपको धीरज रखना होगा
 सभ्‍यता नुकसान करनेवाली कैसे है  यह तो मुश्किल से मालूम हो सकता है
 डॉंक्‍टर आपको बतलाएँगे कि क्षय का मरीज मौत के दिन तक भी जीने की आशा रखता है
 क्षय का रोग बाहर दिखाई देनेवाली हानि नहीं पहुँचाता और वह रोग आदमी को झूठी लाली देता है
 इससे बीमार विश्‍वास में बहता रहता है और आखिर डूब जाता है
 सभ्‍यता का भी ऐसा ही समझिए
 वह एक अदृश्‍य रोग है
 उससे चेत कर रहिए
अच्‍छा  तो अब आप रेल पुराण सुनाइए
आपके दिल में यह बात तुरंत उठेगी कि अगर रेल न हो तो अंग्रेजों का काबू हिंदुस्तान पर जितना है उतना तो नहीं ही रहेगा
 रेल से महामारी फैली है
 अगर रेलगाड़ी न हो तो कुछ ही लोग एक जगह से दूसरी जगर जाएँगे और इस कारण संक्रामक रोग सारे देश में नहीं पहुँच पाएँगे
 पहले हम कुदरती तौर पर ही  सेग्रेगेशन    सूतक   पालते थे
 रेल से अकाल बढे़ हैं  क्‍योंकि रेलगाड़ी की सुविधा के कारण लोग अपना अनाज बेच डालते हैं
 जहाँ महंगाई हो वहाँ अनाज खिंच जाता है  लोग लापरवाह बनते हैं और उससे अकाल का दुख बढ़ता है
 रेल से दुष्‍टता बढ़ती है
 बुरे लोग अपनी बुराई तेजी से फैला सकते हैं
 हिंदुस्तान में जो पवित्र स्थान थे  वे अपवित्र बन गए हैं
 पहले लोग बडी़ मुसीबत से वहाँ जाते थे
 ऐसे लोग वहाँ सच्‍ची भावना से ईश्‍वर को भजने जाते थे  अब तो ठगों की टोली सिर्फ ठगने के लिए वहाँ जाती है
यह तो आपने इकतरफा बात कही
 जैसे खराब लोग वहाँ जा सकते हैं वैसे अच्‍छे भी तो जा सकते हैं
 वे क्‍यों रेलगाड़ी का पूरा लाभ नहीं लेते
जो अच्‍छा होता है वह बीरबहूटी की तरह धीरे चलता है
 उसकी रेल से नहीं बनती
 अच्‍छा करनेवाले के मन में स्‍वार्थ नहीं रहता
 वह जल्‍दी नहीं करेगा
 वह जानता है कि आदमी पर अच्‍छी बात का असर डालने में बहुत समय लगता है
 बुरी बात ही तेजी से बढ़ सकती है
 घर बनाना मुश्किल है  तोड़ना सरल है
 इसलिए रेलगाड़ी हमेशा दुष्‍टता का ही फैलाव करेगी  यह बराबर समझ लेना चाहिए
 उससे अकाल फैलेगा या नहीं  इस बारे में कोई शास्‍त्रकार मेरे मन में घडी़ भर शंका पैदा कर सकता है  लेकिन रेल से दुष्‍टता बढ़ती है यह बात जो मेरे मन में जम गई है वह मिटनेवाली नहीं है
लेकिन रेल का सबसे बडा़ लाभ दूसरे सब नुकसानों को भुला देता है
 रेल है तो आज हिंदुस्तान में एक राष्‍ट्र का जोश देखने में आता है
 इसलिए मैं तो कहूँगा कि रेल के आने से कोई नुकसान नहीं हुआ
यह आपकी भूल ही है
 आपको अंग्रेजों ने सिखाया है कि आप एक राष्‍ट्र नहीं थे  और एक राष्‍ट्र बनने में आपकों सैकड़ों बरस लगेंगे
 यह बात बिलकुल बेबुनियाद है
 जब अंग्रेज हिंदुस्तान में नहीं थे तब हम एक राष्‍ट्र थे  हमारे विचार एक थे  हमारा रहन सहन एक था
 तभी तो अंग्रेजों ने यहाँ एक राज्‍य कायम किया
 भेद तो हमारे बीच बाद में उन्‍होंने पैदा किए
यह बात मुझे ज्‍यादा समझनी होगी
मैं जो कहता हूँ वह बिना सोचे समझे नहीं कहता
 एक राष्‍ट्र का यह अर्थ नहीं कि हमारे बीच कोई मतभेद नहीं था  लेकिन हमारे मुख्य लोग पैदल या बैलगाड़ी में हिंदुस्तान का सफर करते थे  वे एक दूसरे की भाषा सीखते थे और उनके बीच कोई अंतर नहीं था
 जिन दूरदर्शी पुरुषों ने सेतुबंध रामेश्‍वर  जगन्‍नाथपुरी और हरद्वार की यात्रा ठहराई  उनका आपकी राय में क्‍या ख्याल होगा
 वे मूर्ख नहीं थे  यह तो आप कबूल करेंगे
 वे जानते थे कि ईश्‍वर भजन घर बैठे भी होता है
 उन्‍होंने हमें यह सिखाया है कि मन चंगा तो कठौती में गंगा
 लेकिन उन्‍होंने सोचा कि कुदरत ने हिंदुस्तान को एक देश बनाया है  इसलिए वह एक राष्‍ट्र होना चाहिए
 इसलिए उन्‍होंने अलग अलग स्थान तय करके लोगों को एकता का विचार इस तरह दिया  जैसे दुनिया में और कहीं नहीं दिया गया है
 दो अंग्रेज जितने एक नहीं हैं उतने हम हिंदुस्‍तानी एक थे और एक हैं
 सिर्फ हम और आप जो खुद को सभ्‍य मानते हैं उन्‍हीं के मन में ऐसा आभास  भ्रम  पैदा हुआ की हिंदुस्तान में हम अलग अलग राष्‍ट्र हैं
 रेल के कारण हम अपने को अलग राष्‍ट्र मानने लगे और रेल के कारण एक राष्‍ट्र का ख्याल फिर से हमारे मन में आने लगा  ऐसा आप मानें तो मुझे हर्ज नहीं है
 अफीमची कह सकता है कि अफीम के नुकसान का पता मुझे अफीम से चला  इसलिए अफीम अच्‍छी चीज है
 यह सब आप अच्‍छी तरह सोचिए
 अभी आपके मन में और भी शंकाएँ उठेंगी
 लेकिन आप खुद उन सबको हल कर सकेंगे
आपने जो कुछ कहा उस पर मैं सोचूँगा
 लेकिन एक सवाल मेरे मन में इसी समय उठता है
 मुसलमान हिंदुस्तान में आए उसके पहले के हिंदुस्तान की बात आपने की
 लेकिन अब तो मुसलमानों  पारसियों  ईसाइयों की हिंदुस्तान में बडी़ संख्‍या है
 वे एक राष्‍ट्र नहीं हो सकते
 कहा जाता है कि हिंदू मूसलमानों में कट्टर बैर है
 हमारी कहावतें भी ऐसी ही हैं
  मियाँ और महादेव की नहीं बनेगी
  हिंदू पूर्व में ईश्वर को पूजता है  तो मुस्लिम पश्चिम में पूजता है
 मुसलमान हिंदू को बुतपरस्‍त   मूर्तिपूजक   मानकर उससे नफरत करता है
 हिंदू मूर्तिपूजक है  मुसलमान मूर्ति को तोड़नेवाला है
 हिंदू गाय को पूजता है  मुसलमान उसे मारता है
 हिंदू अहिंसक है  मुसलमान हिंसक
 यों पग पग पर जो विरोध है  वह कैसे मिटे और हिंदुस्तान एक कैसे हो
आपका आखिरी सवाल बडा़ गंभीर मालूम होता है
 लेकिन सोचने पर वह सहल मालूम होगा
 यह सवाल उठा है  उसका कारण भी रेल  वकील और डॉंक्‍टर हैं
 वकीलों और डॉंक्‍टरों का विचार तो अभी करना बाकी है
 रेलों का विचार हम कर चुके
 इतना मैं जोड़ता हूँ कि मनुष्‍य इस तरह पैदा किया गया है कि अपने हाथ पैर से बने उतनी ही आने जाने वगैरा की हलचल उसे करनी चाहिए
 अगर हम रेल वगैरा साधनों से दौड़धूप करें ही नहीं  तो बहुत पेचीदे सवाल हमारे सामने आएँगे ही नहीं
 हम खुद दुख को न्‍योतते हैं
 भगवान ने मनुष्‍य की हद उसके शरीर की बनावट से ही बाँध दी  लेकिन मनुष्‍य ने उस बनावट की हद को लाँघने के उपाय ढूँढ़ निकाले
 मनुष्‍य को अकल इसलिए दी गई है कि उसकी मदद से वह भगवान को पहचाने
 पर मनुष्‍य ने अकल का उपयोग भगवान को भूलने में किया
 मैं अपनी कुदरती हद के मुताबिक अपने आसपास रहने वालों की ही सेवा कर सकता हूँ  पर मैंने तुरंत अपनी मगरूरी में ढूँढ़ निकाला कि मुझे तो सारी दुनिया की सेवा अपने तन से करनी चाहिए
 ऐसा करनें मे अनेक धर्मों के और कई तरह के लोगों का साथ होगा
 यह बोझ मनुष्‍य उठा ही नहीं सकता और इसलिए अकुलाता है
 इस विचार से आप समझ लेंगे कि रेलगाड़ी सचमुच एक तूफानी साधन है
 मनुष्‍य रेलगाड़ी का उपयोग करके भगवान को भूल गया है
पर मैं तो  अब जो सवाल मैंने उठाया है उसका जवाब सुनने को अधीर हो रहा हूँ
 मुसलमानों के आने से हमारा एक राष्‍ट्र रहा या मिटा
हिंदुस्तान में चाहे जिस धर्म के आदमी रह सकते हैं  उससे वह एक राष्‍ट्र मिटनेवाला नहीं है
 जो नए लोग उसमें दाखिल होते हैं  वे उसकी प्रजा को तोड़ नहीं सकते  वे उसकी प्रजा में घुलमिल जाते हैं
 ऐसा हो तभी कोई मुल्‍क एक राष्‍ट्र माना जाएगा
 ऐसे मुल्‍क में दूसरे लोगों का समावेश करने का गुण होना चाहिए
 हिंदुस्तान ऐसा था और आज भी है
 यों तो जितने आदमी उतने धर्म ऐसा मान सकते हैं
 एक राष्‍ट्र होकर रहनेवाले लोग एक दूसरे के धर्म में दखल नहीं देते  अगर देते हैं तो समझना चाहिए कि वे एक राष्‍ट्र होने लायक नहीं हैं
 अगर हिंदू माने कि सारा हिंदुस्तान सिर्फ हिंदुओं से भरा होना चाहिए  तो यह एक निरा सपना है
 मुसलमान अगर ऐसा मानें कि उसमें सिर्फ मुसलमान ही रहें  तो उसे भी सपना ही समझिए
 फिर भी हिंदू  मुसलमान  पारसी  ईसाई  जो इस देश को अपना वतन मानकर बस चुके हैं एक देशी  एक मुल्‍की हैं  वे देशी भाई हैं  और उन्हें एक दूसरे के स्‍वार्थ के लिए भी एक होकर रहना पड़ेगा
दुनिया के किसी भी हिस्‍से में एक राष्‍ट्र का अर्थ एक धर्म नहीं किया गया है  हिंदुस्तान में तो ऐसा था ही नहीं
लेकिन दोनों कौमों के कट्टर बैर का क्‍या
कट्टर बैर  शब्‍द दोनों के दुश्‍मन ने खोज निकाला है
 जब हिंदू मुसलमान झगड़ते थे तब वे ऐसी बातें भी करते थे
 झगड़ा तो हमारा सबका बंद हो गया है
 फिर कट्टर बैर काहे का
 और इतना याद रखिए कि अंग्रेजों के आने के बाद ही हमारा झगड़ा बंद हुआ ऐसा नहीं हैं
 हिंदू लोग मुसलमान बादशाहों के मातहत और मुसलमान हिंदू राजाओं के मातहत रहते आए हैं
 दोनों को बाद में समझ में आ गया कि झगड़ने से कोई फायदा नहीं  लड़ाई से कोई अपना धर्म नहीं छोड़ेंगे और कोई अपनी जिद भी नहीं छोड़ेंगे
 इसलिए दोनों ने मिलकर रहने का फौसला किया
 झगड़ें तो फिर से अंग्रेजों ने शुरू करवाए
मियाँ और महादेव की नहीं बनती  इस कहावत को भी ऐसा ही समझिए
 कुछ कहावतें हमेशा के लिए रह जाती हैं और नुकसान करती ही रहती हैं
 हम कहावत की धुन में इतना भी याद नहीं रखते कि बहुतेरे हिंदुओं और मुसलमानों के बाप दादे एक ही थे  हमारे अंदर एक ही खून है
 क्‍या धर्म बदला इसलिए हम आपस में दुश्‍मन बन गए
 धर्म तो एक ही जगह पहुँचने के अलग अलग रास्‍ते हैं
 हम दोनों अलग अलग रास्‍ते लें  इससे क्‍या हो गया
 उसमें लड़ाई काहे की
और ऐसी कहावतें तो शैवों और वैष्‍णवों में भी चलती हैं  पर इससे कोई यह नहीं कहेगा कि वे एक राष्‍ट्र नहीं हैं
 वेदधर्मियों और जैनों के बीच बहुत फर्क माना जाता है  फिर भी इससे वे अलग राष्‍ट्र नहीं बन जाते
 हम गुलाम हो गए हैं  इसीलिए अपने झगड़े हम तीसरे के पास ले जाते हैं
जैसे मुसलमान मूर्ति का खंडन करनेवाले हैं  वैसे हिंदुओं में भी मूर्ति का खंडन करनेवाला एक वर्ग देखने में आता है
 ज्‍यों ज्‍यों सही ज्ञान बढ़ेगा त्‍यों त्‍यों हम समझते जाएँगे कि हमें पसंद न आनेवाला धर्म दूसरा आदमी पालता हो  तो भी उससे बैरभाव रखना हमारे लिए ठीक नहीं  हम उस पर जबरदस्‍ती न करें
अब गोरक्षा के बारे में अपने विचार बताइए
मैं खुद गाय को पूजता हूँ यानी मान देता हूँ
 गाय हिंदुस्तान की रक्षा करनेवाली है  क्‍योंकि उसकी संतान पर हिंदुस्तान का  जो खेती प्रधान देश है  आधार है
 गाय कई तरह से उपयोगी जानवर है
 वह उपयोगी जानवर है  यह तो मुसलमान भाई भी कबूल करेंगे
लेकिन जैसे मैं गाय को पूजता हूँ वैसे मैं मनुष्‍य को भी पूजता हूँ
 जैसे गाय उपयोगी है वैसे मनुष्‍य भी   फिर चाहे वह मुसलमान हो या हिंदू   उपयोगी है
 तब क्‍या गाय को बचाने के लिए मैं मुसलमान से लड़ूँगा
 क्‍या उसे मैं मारूँगा
 ऐसा करने से मैं मुसलमान का और गाय का भी दुश्‍मन बनूँगा
 इसलिए मैं कहूँगा की गाय की रक्षा करने का एक यही उपाय है कि मुझे अपने मुसलमान भाई के सामने हाथ जोड़ने चाहिए और उसे देश के खातिर गाय को बचाने के लिए समझाना चाहिए
 अगर वह न समझे तो मुझे गाय को मरने देना चाहिए  क्योंकि वह मेरे बस की बात नहीं
 अगर मुझे गाय पर अत्‍यंत दया आती हो तो अपनी जान दे देनी चाहिए  लेकिन मुसलमान की जान नहीं लेनी चाहिए
 वही धार्मिक कानून है  ऐसा मैं तो मानता हूँ
हाँ  और  नहीं  के बीच हमेशा बेर रहता है
 अगर मैं वाद विवाद करूँगा  तो मुसलमान भी वाद विवाद करेगा
 अगर मैं टेढ़ा बनूँगा  तो वह भी टेढ़ा बनेगा
 अगर मैं बलिश्‍त भर नमूँगा  तो वह हाथ भर नमेगा  और अगर वह नहीं भी नमे तो मेरा नमना गलत नहीं कहलाएगा
 जब हमने जिद की तब गोकुशी बढी़
 मेरी राय है कि गोरक्षा प्रचारिणी सभा गोवध प्रचारिणी सभा मानी जानी चाहिए
 ऐसी सभा का होना हमारे लिए बदनामी की बात है
 जब गाय की रक्षा करना हम भूल गए तब ऐसी सभा ‍की जरूरत पड़ी होगी
मेरा भाई गाय को मारने दौड़े  तो मैं उसके साथ कैसा बरताव करूँगा
 उसे मारूँगा या उसके पैरों में पड़ूँगा
 अगर आप कहे कि मुझे उसके पाँव पड़ना चाहिए  तो मुझे मुसलमान भाई के भी पाँव पड़ना चाहिए
गाय को दुख देकर हिंदू गाय का वध करता है  इससे गाय को कौन छुड़ाता है
 जो हिंदू गाय की औलाद  बैल  को पैना  आर  भोंकता है  उस हिंदू को कौन समझाता है
 इससे हमारे एक राष्‍ट्र होने में कोई रुकावट नहीं आई है
अंत में  हिंदू अहिंसक और मुसलमान हिंसक है  यह बात अगर सही हो तो अहिंसक का धर्म क्‍या है
 अहिंसक को आदमी की हिंसा करनी चाहिए  ऐसा कहीं लिखा नहीं है
 अहिंसक के लिए तो राह सीधी है
 उसे एक को बचाने के लिए दूसरे की हिंसा करनी ही नहीं चाहिए
 उसे तो मात्र चरण वंदना करनी चाहिए  सिर्फ समाझाने का काम करना चाहिए
 इसी में उसका पुरुषार्थ है
लेकिन क्‍या तमाम हिंदू अहिंसक हैं
 सवाल की जड़ में जाकर विचार करने पर मालूम होता है कि कोई भी अहिंसक नहीं है  क्‍योंकि जीव को तो हम मारते ही हैं
 लकिन इस हिंसा से हम छूटना चाहते हैं  इसलिए अहिंसक  कहलाते  हैं
 साधारण विचार करने से मालूम होता है कि बहुत से हिंदू माँस खाने वाले हैं  इसलिए वे अहिंसक नहीं माने जा सक‍ते
 खींच तानकर दूसरा अर्थ करना हो तो मुझे कुछ कहना नहीं है
 जब ऐसी हालत है तब मुसलमान हिंसक और हिंदू अहिंसक हैं  इसलिए दोनों की नहीं बनेगी  यह सोचना बिलकुल गलत है
ऐसे विचार स्‍वार्थी धर्म शिक्षकों  शास्त्रियों और मुल्‍लाओं ने हमें दिए है
 और इसमें जो कमी रह गई थी  उसे अंग्रेजों ने पूरा किया है
 उन्हें इतिहास लिखने की आदत है  हर एक जाति के रीति रिवाज जानने का वे दंभ करते हैं
 ईश्‍वर ने हमारा मन तो छोटा बनाया है  फिर भी वे ईश्‍वरी दावा करते आए हैं
 और तरह तरह के प्रयोग करते हैं
 वे अपने बाजे खुद बजाते हैं और हमारे मन में अपनी बात सही होने का विश्‍वास जमाते हैं
 हम भोलपन में उस सब पर भरोसा कर लेते हैं
जो टेढ़ा नहीं देखना चाहते वे देख सकेंगे कि कुरान शरीफ में ऐसे सैकड़ों वचन हैं  जो हिंदुओं को मान्‍य हों  भगवद्गीता में ऐसी बातें लिखी हैं कि जिनके खिलाफ मुसलमान को कोई भी एतराज नहीं हो सकता
 कुरान शरीफ का कुछ भाग मैं न समझ पाऊँ या कुछ भाग मुझे पसंद न आए  इस वजह से क्‍या मैं उसे माननेवाले से नफरत करुँ
 झगड़ा दोसे ही हो सकता है
 मुझे झगड़ा नहीं करना हो  तो मुसलमान क्‍या करेगा
 और मुसलमान को झगड़ा न करना हो  तो मैं क्‍या कर सकता हूँ
 हवा में हाथ उठानेवाले का हाथ उखड़ जाता है
 सब अपने अपने धर्म का स्‍वरूप समझकर उससे चिपके रहें और शास्त्रियों व मुल्‍लाओं को बीच में न आने दें  तो झगड़े का मुँह हमेशा के लिए काला ही रहेगा
अंग्रेज दोनों कौमों का मेल होने देंगे
यह सवाल डरपोक आदमी का है
 यह सवाल हमारी हीनता को दिखाता है
 अगर दो भाई चाहते हों कि उनका आपस में मेल बना रहे  तो कौन उनके बीच में आ सकता है
 अगर तीसरा आदमी दोनों के बीच झगड़ा पैदा कर सके  तो उन भाईयों को हम कच्‍चे दिल के कहेंगे
 उसी तरह अगर हम   हिंदू और मुसलमान   कच्‍चे दिल के होंगे  तो फिर अंग्रेजों का कसूर निकालना बेकार होगा
 कच्‍चा घड़ा एक कंकड़ से नहीं तो दूसरे कंकड़ से फूटेगा ही
 घड़े को बचाने का रास्‍ता यह नहीं है कि उसे कंकड़ से दूर रखा जाए  बल्कि यह है कि उसे पका बनाया जाए  जिससे कंकड़ का भय ही न रहे
 उसी तरह हमें पक्‍के दिल का बनना है
 हम दोनों में से कोई एक  भी  पक्‍के दिल के होंगे  तो तीसरे की कुछ नहीं चलेगी
 यह काम हिंदू आसानी से कर सकते हैं
 उनकी संख्‍या बड़ी है  वे अपने को ज्‍यादा पढ़े लिखे मानते हैं  इसलिए वे पक्‍का दिल रख सकते हैं
दोनों कौमों के बीच अविश्‍वास है  इसलिए मुसलमान लॉर्ड मॉर्ले से कुछ हक माँगते हैं
 इसमें हिंदू क्‍यों विरोध करें
 अगर हिंदू विरोध न करें  तो अंग्रेज चौंकेंगे  मुसलमान धीरे धीरे हिंदुओं का भरोसा करने लगेंगे और दोनों का भाईचारा बढ़ेगा
 अपने झगड़े अंग्रेजों के पास ले जानें में हमें शरमाना चाहिए
 ऐसा करने से हिंदू कुछ खोनेवाले नहीं हैं  इसका हिसाब आप खुद लगा सकेंगे
 जिस आदमी ने दूसरे पर विश्वास किया  उसने आज तक कछ खोया नहीं है
मैं यह नहीं कहना चाहता कि हिंदू मुसलमान कभी झगड़ेंगे ही नहीं
 दो भाई साथ रहें तो उनके बीच तकरार होती है
 कभी हमारे सिर भी फूटेंगे
 ऐसा होना जरूरी नहीं है  लेकिन सब लोग एकसी अकल के नहीं होते
 दोनों जोश में आते हैं तब अकसर गलत काम कर बैठते हैं
 उन्हें हमें सहन करना होगा
 लेकिन ऐसी तकरार को भी बडी़ वकालत बघार कर हम अंग्रेजों की अदालत में ने ले जाएँ
 दो आदमी लडें  लड़ाई में दोनों के सिर या एक का सिर फूटे  तो उसमें तीसरा क्‍या न्‍याय करेगा
 जो लड़ेंगे वे जख्‍मी भी होंगे
 बदन से बदन टकराएगा तब कुछ निशानी तो रहेगा ही
 उसमें न्‍याय क्‍या हो सकता है
आप कहते हैं कि दो आदमी झगड़े तब उसका न्‍याय भी नहीं कराना चाहिए
 यह तो आपने अजीब बात कही
इसे अजीब कहिए या दूसरा कोई विशेषण लगाइए  पर बात सही है
 आपकी शंका हमें वकील डॉक्‍टरों की पहचान कराती है
 मेरी राय है कि वकीलों ने हिंदुस्तान को गुलाम बनाया है  हिंदू मुसलमानों के झगड़े बढ़ाए हैं और अंग्रेजी हुकूमत को यहाँ मजबूत किया है
ऐसे इलजाम लगाना आसान है  लेकिन उन्हें साबित करना मुश्किल होगा
 वकीलों के सिवा दूसरा कौन हमें आजादी का मार्ग बताता
 उनके सिवा गरीबों का बचाव कौन करता
 उनके सिवा कौन हमें न्‍याय दिलाता
 देखिए  स्‍व
 मनमोहन घोष ने कितनों को बचाया
 खुद एक कौड़ी भी उन्‍होंने नहीं ली
 कांग्रेस  जिसके आपने ही बखान किए हैं  वकीलों से निभती है और उनकी मेहनत से ही उसमें काम होते हैं
 इस वर्ग की आप निंदा करें  यह इंसाफ के साथ गैर इंसाफ करने जैसा है
 वह तो आपके हाथ में अखबार आया इसलिए चाहे जो बोलने की छूट लेने जैसा लगाता है
जैसा आप मानते हैं वैसा ही मैं भी एक समय मानता था
 वकीलों ने कभी कोई अच्‍छा काम नहीं किया  ऐसा मैं आपसे नहीं कहना चाहता
 मि
 मनमोहन घोष की में इज्जत करता हूँ
 उन्‍होंने गरीबों की मदद की थी यह बात सही है
 कांग्रेस में वकीलों ने कुछ काम किया है  यह भी हम मान सकते हैं
 वकील भी आखिर मनुष्‍य हैं  और मनुष्‍य जाति में कुछ तो अच्‍छाई है ही
 वकीलों की भलमनसी के जो बहुत से किस्‍से देखने में आते हैं  वे तभी हुए जब वे अपने को वकील समझना भूल गए
 मुझे तो आपको सिर्फ यही दिखाना है कि उनका धंधा उन्हें अनीति सिखानेवाला है
 वे बुरे लालच में फँसते हैं  जिसमें से उबरनेवाले बिरले ही होते हैं
हिंदू मुसलमान आपस में लड़े हैं
 तटस्‍थ आदमी उनसे कहेगा कि आप गई बीती को भूल जाएँ  इसमें दोनों का कसूर रहा होगा अब दोनों मिलकर रहिए
 लेकिन वे वकील के पास जाते हैं
 वकील का फर्ज हो जाता है कि वह मुवक्किल की ओर जोर लगाए
 मुवक्किल के खयाल में भी न हों ऐसी दलीलें मुवक्किल की ओर से ढूँढ़ना वकील का काम है
 अगर वह ऐसा नहीं करता तो माना जाएगा कि वह अपने पेशे को बट्टा लगाता है
 इसलिए वकील तो आम तौर पर झगड़ा आगे बढ़ाने की ही सलाह देगा
लोग दूसरों का दुख दूर करने के लिए नहीं  बल्कि पैसा पैदा करने के लिए वकील बनते हैं
 वह एक कमाई का रास्‍ता है
 इसलिए वकील का स्‍वार्थ झगड़ा बढ़ाने में है
 वह तो मेरी जानी हुई बात है कि जब झगड़े होते हैं तब वकील खुश होते हैं
 मुखतार लोग भी वकील की जात के हैं
 जहाँ झगड़े नहीं होते वहाँ भी वे झगड़े खड़े करते हैं
 उनके दलाल जोंक की तरह गरीब लोगों से चिपकते हैं और उनका खून चूस लेते हैं
 वह पेशा ऐसा है कि उसमें आदिमियों को झगड़े के लिए बढ़ावा मिलता ही है
 वकील लोग निठल्‍ले होते हैं
 आलसी लोग पेश आराम करने के लिए वकील बनते हैं
 ऐसा खोज निकालने वाले भी वकील ही हैं
 कानून वे बनाते हैं  उसकी तारीफ भी वे ही करते हैं
 लोगों से क्‍या दाम लिए जाएँ  यह भी वे ही तय करते हैं  और लोगों पर रोब जमाने के लिए आडंबर ऐसा करते हैं  मानो वे आसमान से उतर कर आए हुए देवदूत हों
वे मजदूर से ज्‍यादा रोजी क्‍यों माँगते हैं
 उनकी जरूरतें मजदूर से ज्‍यादा क्‍यों हैं
 उन्‍होंने मजदूर से ज्‍यादा देश का क्‍या भला किया है
 क्‍या भला करनेवाले को ज्‍यादा पैसा लेने का हक है
 और अगर पैसे के खातिर उन्‍होंने भला किया हो  तो उसे भला कैसे कहा जाए
 यह तो उस पेशे का जो गुण है वह मैंने बताया
वकीलों के कारण हिंदू मुसलमानों के बीच कुछ दंगे हुए हैं  यह तो जिन्‍हें अनुभव है वे जानते होंगे
 उनसे कुछ खानदान बरबाद हो गए हैं
 उनकी बदौलत भाइयों में जहर दाखिल हो गया है
 कुछ रियासतें वकीलों के जाल में फँसकर कर्जदार हो गई हैं
 बहुत से गरासिए इन वकीलों की कारस्‍तानी से लुट गए हैं
 ऐसी बहुत सी मिसालें दी जा सकती हैं
लेकिन वकीलों से बड़े से बड़ा नुकसान तो यह हुआ है कि अंग्रेजों का जुआ हमारी गर्दन पर मजबूत जम गया है
 आप सोचिए
 क्‍या आप मानते हैं कि अंग्रेजी अदालतें यहाँ न होती तो वे हमारे देश में राज कर सकते थे
 ये अदालतें लोगों के भले के लिए नहीं हैं
 जिन्‍हें अपनी सत्‍ता कायम रखनी है  वे आदलतों के जरिए लोगों को बस में रखते हैं
 लोग अगर खुद अपने झगड़े निबटा लें  तो तीसरा आदमी उन पर अपनी सत्‍ता नहीं जमा सकता
 सचमुच जब लोग खुद मार पीट करके या रिश्‍तेदारों को पंच बनाकर अपना झगड़ा निबटा लेते थे तब वे बहादूर थे
 अदालतें आईं और वे कायर बन गए
 लोग आपस में लड़ कर झगड़े मिटाएँ  यह जंगली माना जाता था
 अब तीसरा आदमी झगड़ा मिटाता है  यह क्‍या कम जंगलीपन है
 क्‍या कोई ऐसा कह सकेगा कि तीसरा आदमी जो फैसला देता है वह सही फैसला ही होता है
 कोन सच्‍चा है  यह दोनों पक्ष के लोग जानते हैं
 हम भोलेपन में मान लेते हैं कि तीसरा आदमी हमसे पैसे लेकर हमारा इंसाफ करता है
इस बात को अलग रखें
 हकीकत तो यही दिखानी है कि अंग्रेजों ने अदालतों के जरिए हम पर अंकुश जमाया है और अगर हम वकील न बनें तो ये अदालतें चल ही नहीं सकतीं
 अगर अंग्रेज ही जज होते  अंग्रेज ही वकील होते और अंग्रेज ही सिपाही होते  तो वे सिर्फ अंग्रेजों पर ही राज करते
 हिंदुस्‍तानी जज और हिंदुस्‍तानी वकील के बगैर उनका काम चल नहीं सका
 वकील कैसे पैदा हुए  उन्‍होंने कैसी धाँधल मचाई  यह सब अगर आप समझ सकें  तो मेरे जितनी ही नफरत आपको भी इस पेशे के लिए होगी
 अंग्रेजी सत्‍ता की एक मुख्‍य कुंजी उनकी अदालतें हैं और अदालतों की कुंजी वकील हैं
 अगर वकील वकालत करना छोड़ दें और वह पेशा वेश्‍या के पेशे जैसा नीच माना जाए  तो अंग्रेजी राज एक दिन में टूट जाए
 वकीलों ने हिंदुस्‍तानी प्रजा पर यह तोहमत लगावाई है कि हमें झगड़े प्‍यारे हैं और हम कोर्ट कचहरी रूपी पानी की मछलियाँ हैं
जो शब्‍द मैं वकीलों के लिए इस्‍तेमाल करता हूँ  वे ही शब्‍द जजों को भी लागू होते हैं
 ये दोनों मौसेरे भाई हैं और एक दूसरे को बल देने वाले हैं
वकीलों की बात तो हम समझ सकते हैं
 उन्‍होंने जो अच्‍छा काम किया है वह जान बूझकर नहीं किया  ऐसा यकीन होता है
 बाकी उनके धंधे को देखा जाए तो वह कनिष्‍ठ ही है
 लेकिन आप तो डॉक्‍टरों को भी उनके साथ घसीटते हैं
 यह कैसे
मैं जो विचार आपके सामने रखता हूँ  वे इस समय तो मेरे अपने ही हैं
 लेकिन ऐसे विचार मैंने ही किए हैं सो बात नहीं
 पश्चिम के सुधारक खुद मुझसे ज्‍यादा सख्‍त शब्‍दों में इन धंधों के बारे में लिख गए हैं
 उन्‍होंने वकीलों और डॉक्‍टरों की बहुत निंदा की है
 उनमें से एक लेखक ने एक जहारी पेड़ का चित्र खींचा है  वकील डॉक्टर निकम्‍मे धंधेवालों को उसकी शाखाओं के रूप में बताया है और उस पेड़ के तने पर नीति धर्म की कुल्‍हाड़ी उठाई है
 अनीति को इन सब धंधों की जड़ बताया है
 इससे आप यह समझ लेंगे कि मैं आपके सामने अपने दिमाग से निकाले हुए नए विचार नहीं रखता  लेकिन दूसरों का और अपना अनुभव आपके सामने रखता हूँ
डॉक्‍टरों के बारे में जैसे आपको अभी मोह है वैसे कभी मुझे भी था
 एक समय ऐसा था जब मैंने खुद डॉक्‍टर होने का इरादा किया था और सोचा था कि डॉक्‍टर बनकर कौम की सेवा करूँगा
 मेरा यह मोह अब मिट गया है
 हमारे समाज में वैद्य का धंधा कभी अच्‍छा माना ही नहीं गया  इसका भान अब मुझे हुआ है  और उस विचार की कीमत मैं समझ सकता हूँ
अंग्रेजों ने डॉक्‍टरी विद्या से भी हम पर काबू जमाया है
 डॉक्‍टरों में दंभ की भी कमी नहीं है
 मुगल बादशाह को भरमाने वाला एक अंग्रेज डॉक्‍टर ही था
 उसने बादशाह के घर में कुछ बीमारी मिटाई  इसलिए उसे सिरोपाव मिला
 अमीरों के पास पहुँचने वाले भी डॉक्‍टर ही हैं
डॉक्‍टरों ने हमें जड़ से हिला दिया है
 डॉक्‍टरों से नीम हकीम ज्‍यादा अच्‍छे  ऐसा कहने का मेरा मन होता है
 इस पर हम कुछ विचार करें
डॉक्‍टरों का काम सिर्फ शरीर को सँभालने का है  या शरीर को सँभालने का भी नहीं है
 उनका काम शरीर में जो रोग पैदा होते हैं उन्हें दूर करने का है
 रोग क्‍यों होते हैं
 हमारी ही गफलत से
 मैं बहुत  खाऊँ और मुझे बदहजमी  अजीरन हो जाए  फिर मैं डॉक्टर के पास जाऊँ और वह मुझे गोली दे  गोली खाकर मैं चंगा हो जाऊँ और दुबारा खूब खाऊँ और फिरसे गोली लूँ
 अगर मैं गोली न लेता तो अजीरन की सजा भुगतता और फिर से बेहद नहीं खाता
 डॉक्‍टर बीच में आया और उसने हद से ज्‍यादा खाने में मेरी मदद की
 उससे मेरे शरीर को तो आराम हुआ  लेकिन मेरा मन कमजोर बना
 इस तरह आखिर मेरी यह हालत होगी कि मैं अपने मन पर जरा भी काबू न रख सकूँगा
मैंने विलास किया  मैं बीमार पडा़  डॉक्‍टर ने मुझे दवा दी और मैं चंगा हुआ
 क्‍या मैं फिर से विलास नहीं करूँगा अगर डॉक्‍टर बीच में न आता तो कुदरत अपना काम करती  मेरा मन मजबूत बनता और अंत में निर्विषयी  बे नंस परस्त  होकर मैं सुखी होता
अस्‍पतालें पाप की जड़ हैं
 उनकी बदौलत लोग शरीर का जतन कम करते हैं और अनीति को बढ़ाते हैं
यूरोप के डॉक्‍टर तो हद करते है
 वे सिर्फ शरीर के ही गलत जतन के लिए लाखों जीवों को हर साल मारते हैं  जिंदा जीवों पर प्रयोग करते हैं
 ऐसा करना किसी भी धर्म को मंजूर नहीं
 हिंदू  मुसलमान  इसाई  जरथोस्‍ती   सब धर्म कहते हैं कि आदमी के शरीर के लिए इतने जीवों को मारने की जरूरत नहीं
डॉक्‍टर हमें धर्मभ्रष्‍ट करते हैं
 उनकी बहुत सी दवाओं में चरबी या दारू होती है
 इन दोनों में से एक भी चीज हिंदू मुसलमान को चल सके ऐसी नहीं है
 हम सभ्‍य होने का ढोंग करके  दूसरों को वहमी मानकर और बे लगाम होकर चाहे सो करते रहें  यह दूसरी बात है
 लेकिन डॉक्‍टर हमें धर्म से भ्रष्‍ट करते हैं  यह साफ और सीधी बात है
इसका परिणाम यह आता है कि हम नि सत्‍व और नामर्द बनते हैं
 ऐसी दशा में हम लोकसेवा करने लायक नहीं रहते और शरीर से क्षीण और बुद्धिहीन होते जा रहे हैं
 अंग्रेजी या यूरोपियन डॉक्‍टरी सीखना गुलामी की गाँठ को मजबूत बनाने जैसा है
हम डॉक्टर क्‍यों बनते हैं  यह भी सोचने की बात है
 उसका सच्‍चा कारण तो आबरूदार और पैसा कमाने का धंधा करने की इच्‍छा है
 उसमें परोपकार की बात नहीं है
 उस धंधे में परोपकार नहीं है  यह तो मैं बता चुका
 उससे लोगों को नुकसान होता है
 डॉक्‍टर सिर्फ आडंबर दिखाकर ही लोगों से बड़ी फिस वसूल करते हैं और अपनी एक पैसे की दवा के कई रुपए लेते हैं
 यों विश्वास में और चंगे हो जाने की आशा में लोग डॉक्‍टरों से ठगे जाते हैं
 जब ऐसा ही है तब भलाई का दिखावा करनेवाले डॉक्‍टरों से खुले ठग वैद्य  नीम हकाम  ज्‍यादा अच्‍छे
आपने रेल को रद कर दिया  वकीलों की निंदा की  डॉक्‍टरों को दबा दिया
 तमाम कलकाम को भी आप नुकसानदेह मानेंगे  ऐसा मैं देख सकता हूँ
 तब सभ्‍यता कहें तो किसे कहें
इस सवाल का जवाब मुश्किल नहीं है
 मैं मानता हूँ कि जो सभ्‍यता हिंदुस्तान ने दिखाई है  उसको दुनिया में कोई नहीं पहुँचा सकता
 जो बीज हमारे पुरखों ने बोए हैं  उनकी बराबरी कर सके ऐसी कोई चीज देखने में नहीं आई
 रोम मिट्टी में मिल गया  ग्रीस का सिर्फ नाम ही रह गया  मिस्र की बादशाही चली गई  जापान पश्चिम के शिकंजे में फँस गया और चीन का कुछ भी कहा नहीं जा सकता
 लेकिन गिरा टूटा जैसा भी हो  हिंदुस्तान आज भी अपनी बुनियाद में मजबूत है
जो रोम और ग्रीस गिर चुके हैं  उनकी किताबों से यूरोप के लोग सीखते हैं
 उनकी गलतियाँ वे नहीं करेंगे ऐसा गुमान रखते हैं
 ऐसी उनकी कंगाल हालत है  जब कि हिंदुस्तान अचल है  अडिग है
 यही उसका भूषण है
 हिंदुस्तान पर आरोप लगाया जाता है कि वह ऐसा जंगली  ऐसी अज्ञान है कि उससे जीवन में कुछ फेरबदल कराए ही नहीं जा सकते
 यह आरोप हमारा गुण है  दोष नहीं
 अनुभव से जो हमें ठीक लगा है  उसे हम क्यों बदलेंगे
 बहुत से अकल देने वाले आते जाते रहतें  हैं  पर हिंदुस्तान अडिग रहता है
 यह उसकी खूबी है  यह उसका लंगर है
सभ्‍यता वह आचरण है जिससे आदमी अपना फर्ज अदा करता है
 फर्ज अदा करने के मानी है नीति का पालन करना
 नीति के पालन का मतलब है अपने मन और इंद्रियों को बस में रखना
 ऐसा करते हुए हम अपने को  अपनी असलियत को  पहचानते हैं
 यही सभ्‍यता है
 इससे जो उलटा है वह बिगाड़ करनेवाला है
बहुत से अंग्रेज लेखक लिख गए हैं कि ऊपर की व्‍याख्‍या के मुताबिक हिंदुस्तान को कुछ भी सीखना बाकी नहीं रहता
यह बात ठीक है
 हमने देखा कि मनुष्‍य की वृत्तियाँ चंचल हैं
 उसका मन बेकार की दौड़धूप किया करता है
 उसका शरीर जैसे जैसे ज्‍यादा दिया जाया वैसे वैसे ज्‍यादा माँगता है
 ज्‍यादा लेकर भी वह सुखी नहीं होता
 भोग भोगने से भोग की इच्‍छा बढ़ती जाती है
 इसलिए हमारे पुरखों ने भोग की हद बाँध दी
 बहुत सोचकर उन्‍होंने देखा कि सुख दुख तो मन के कारण हैं
 अमीर अपनी अमीरी की वजह से सुखी नहीं हैं  गरीब अपनी गरीबी के कारण दुखी नहीं है
 अमीर दुखी देखने में आता है और गरीब सुखी देखने में आता है
 करोड़ों लोग तो गरीब ही रहेंगे
 ऐसा देखकर उन्‍होंने भोग की वासना छुड़वाई
 हजारों साल पहले जो हल काम में लिया जाता था  उससे हमने हजारों साल पहले जैसी हमारी शिक्षा थी वही चलती आई
 हमने नाशकारक होड़ को समाज में जगह नहीं दी  सब अपना अपना धंधा करते रहे
 उसमें उन्‍होंने दस्‍तूर के मुताबिक दाम लिए
 ऐसा नहीं था कि हमें यंत्र वगैरा की खोज करना ही नहीं आता था
 लेकिन हमारे पूर्वजों ने देखा कि लोग अगर यंत्र वगैरा की  झंझट में पड़ेंगे  तो गुलाम बनेंगे और अपनी नीति को छोड़ देंगे
 उन्‍होंने सोच समझकर कहा कि हमें अपने हाथ पैरों से जो काम हो सके वही करना चाहिए
 हाथ पैरों का इस्‍तेमाल करने में ही सच्‍चा सुख है  उसी में तंदुरुस्‍ती है
उन्‍होंने सोचा कि बड़े शहर खड़े करना बेकार की झंझट है
 उनमें लोग सुखी नहीं होंगे
 उनमें धूर्तों की टोलियाँ और वेश्याओं की गलियाँ पैदा होंगी  गरीब अमीरों से लूटे जाएँगे
 इसलिए उन्‍होंने छोटे देहातों से संतोष माना
उन्‍होंने देखा कि राजाओं और उनकी तलबार के बनिस्‍बत नीतिका बल ज्‍यादा बलवान है
 इसलिए उन्‍होंने राजाओं को नीतिवान पुरुषों   ऋषियों और फकीरों   से कम दर्जे का माना
ऐसा जिस राष्‍ट्र की गठन है कि वह राष्‍ट्र दूसरों को सिखाने लायक है  वह दूसरों से सीखने लायक नहीं है
इस राष्‍ट्र में अदालतें थीं  वकील थे  डॉक्‍टर वैद्य थे
 लेकिन वे सब ठीक ढंग से नियम के मुताबिक चलते थे
 सब जानते थे कि ये धंधे बड़े नहीं हैं
 और वकील  डॉक्‍टर वगैरा लोगों में लूट नहीं चलाते थे  वे तो लोगों पर आश्रित थे
 वे लोगों के मालिक बनकर नहीं रहते थे
 इंसाफ काफी अच्‍छा होता था
 अदालतों में न जाना  यह लोगों का ध्‍येय था
 उन्हें भरमाने वाले स्‍वार्थी लोग नहीं थे
 इतनी सड़न भी सिर्फ राजा और राजधानी के आसपास ही थी
 उसके पास सच्‍चा स्वराज था
और जहाँ यह चांडाल सभ्‍यता नहीं पहुँची है  वहाँ हिंदुस्तान आज भी वैसा ही है
 उसके समाने आप अपने नए ढोंगों की बात करेंगे  तो वह आप की हँसी उड़ाएगा
 उस पर न तो अंग्रेज राज करते हैं  न आप कर सकेंगे
जिन लोगों के नाम पर हम बात करते हैं  उन्हें हम पहचानते नहीं हैं  न वे हमें पहचानते हैं
 आपको और दूसरों को  जिनमें देश प्रेम है  मेरी सलाह है कि आप देश में   जहाँ रेल की बाढ़ नहीं फैली है उस भाग में   छह माह के लिए घूम आएँ और बाद में देश की लगन लगाएँ  बाद में स्वराज की बात करें
अब आपने देखा कि सच्‍ची सभ्‍यता मैं किस चीज को कहता हूँ
 ऊपर मैंने जो तस्‍वीर खींची है वैसा हिंदुस्तान जहाँ हो वहाँ जो आदमी फेरफार करेगा उसे आप दुश्‍मन समझिए
 वह मनुष्‍य पापी है
आपने जैसा बताया वैसा ही हिंदुस्तान होता तब तो ठीक था
 लेकिन जिस देश में हजारों बाल विधवाएँ हैं  जिस देश में दो बरस की बच्‍ची की शादी हो जाती है  जिस देश में बारह साल की उम्र के लड़के लड़कियाँ घर संसार चलाते हैं  जिस देश में स्‍त्री एक से ज्‍यादा पति करती है  जिस देश में नियोग की प्रथा है  जिस देश में धर्म के नाम पर कुमारिकाएँ बेसवाएँ बन‍ती हैं  जिस देश में धर्म के नाम पर पाड़ों और बकरों की हत्‍या होती है  वह देश भी हिंदुस्तान ही है
 ऐसा होने पर भी आपने जो बताया यह क्‍या सभ्‍यता का लक्षण है
आप भूलते हैं
 आपने जो दोष बताए वे तो सचमुच दोष ही हैं
 उन्हें कोई सभ्‍यता नहीं कहता
 वे दोष सभ्‍यता के बावजूद कायम रहे हैं
 उन्हें दूर करने के प्रयत्‍न हमेशा हुए हैं  और होते ही रहेंगे
 हममें जो नया जोश पैदा हुआ है  उसका उपयोग हम इन दोषों को दूर करने में कर सकते हैं
मैंने आपको आज की सभ्‍यता की जो निशानी बताई  उसे इस सभ्‍यता के हिमायती खुद बताते हैं
 मैंने हिंदुस्तान की सभ्‍यता का जो वर्णन किया  वह वर्णन नई सभ्‍यता के हिमायतियों ने किया है
किसी भी देश में किसी भी सभ्‍यता के मातहत सभी लोग संपूर्णता तक नहीं पहुँच पाए हैं
 हिंदुस्तान की सभ्‍यता का झुकाव नीति को मजबूत करने की ओर है  पश्चिम की सभ्‍यता का झुकाव अनीति को मजबूत करने की ओर है
 इसलिए मैंने उसे हानिकारक कहा है
 पश्चिम की सभ्‍यता निरीश्‍वरवादी है  हिंदुस्तान की सभ्‍यता ईश्‍वर को माननेवाली है
यों समझकर  ऐसी श्रद्धा रखकर  हिंदुस्तान के हितचिंतकों को चाहिए कि वे हिंदुस्तान की सभ्‍यता से  बच्‍चा जैसे माँ से चिपटा रहता है वैसे  चिपट रहें
सभ्‍यता के बारे में आपके विचार मैं समझ गया
 आपने जो कहा उस पर मुझे ध्‍यान देना होगा
 तुरंत सब कुछ मंजूर कर लिया जाए  ऐसा आप नहीं मानते होंगे  ऐसी आशा भी नहीं रखते होंगे
 आपके ऐसे विचारों के अनुसार आप हिंदुस्तान के आजाद होने का क्‍या उपाय बताएँगे
मेरे विचार सब लोग तुरंत मान लें  ऐसी आशा मैं नहीं रखता
 मेरा फर्ज इतना ही है कि आपके जैसे जो लोग मेरे विचार जानना चाहते हैं  उनके सामने अपने विचार रख दूँ
 वे विचार उन्हें पसंद आएँगे या नहीं आएँगे  यह तो समय बीतने पर ही मालूम होगा
हिंदुस्‍तान की आजादी के उपायों का हम विचार कर चुके
 फिर भी हमने दूसरे रूप में उन पर विचार किया
 अब हम उन पर उनके स्‍वरूप में विचार करें
जिस कारण से रोगी बीमार हुआ हो वह कारण अगर दूर कर दिया जाए  तो रोगी अच्‍छा हो जाएगा यह जगमशहूर बात है
 इसी तरह जिस कारण से हिंदुस्तान गुलाम बना वह कारण अगर दूर कर दिया जाए  तो वह बंधन से मुक्‍त हो जाएगा
आपकी मान्‍यता के मुताबिक हिंदुस्तान की सभ्‍यता अगर सबसे अच्‍छी है  तो फिर वह गुलाम क्‍यों बना
सभ्‍यता तो मैंने कही वैसी ही है  लेकिन देखने में आया है कि हर सभ्‍यता पर आफतें आती हैं
 जो सभ्‍यता अचल है वह आखिरकार आफतों को दूर कर देती है
 हिंदुस्तान के बालकों में कोई न कोई कमी थी  इसीलिए वह सभ्‍यता आफतों से घिर गई
 लेकिन इस घेरे में से छूटने की ताकत उसमें है  यह उसके गौरव को दिखाता है
और फिर सारा हिंदुस्‍तान उसमें  गुलामी में  घिरा हुआ नहीं है
 जिन्‍होंने पश्चिम की शिक्षा पाई है और जो उसके पाश में फँस गए हैं  वे ही गुलामी में घिरे हुए हैं
 हम जगत को अपनी दमड़ी के नाप से नापते हैं
 अगर हम गुलाम हैं  तो जगत को भी गुलाम मान लेते हैं
 हम कंगाल दशा में हैं  इसलिए मान लेते हैं कि सारा हिंदुस्तान ऐसी दशा में है
 दरअसल ऐसा कुछ नहीं है
 फिर भी हमारी गुलामी सारे देश की गुलामी है  ऐसा मानना ठीक है
 लेकिन ऊपर की बात हम ध्‍यान में रखें तो समझ सकेंगे कि हमारी अपनी गुलामी मिट जाए  तो हिंदुस्तान की गुलामी मिट गई ऐसा मान लेना चाहिए
 इसमें अब आपको स्वराज की व्‍याख्‍या भी मिल जाती है
 हम अपने ऊपर राज करें वही स्वराज है  और वह स्वराज हमारी हथेली में है
इस स्वराज को आप सपने जैसा न मानें
 मन से मानकर बैठे रहने का भी यह स्वराज नहीं है
 यह तो ऐसा स्वराज है कि आपने अगर इसका स्‍वाद चख लिया हो  तो दूसरों को इसका स्‍वाद चखाने के लिए आप जिंदगी भर कोशिश करेंगे
 लेकिन मुख्‍य बात तो हर शख्‍स के स्वराज भोगने की है
 डूबता आदमी दूसरे को नहीं तारेगा  लेकिन तैरता आदमी दूसरे को तारेगा
 हम खुद गुलाम होंगे और दूसरों को आजाद करने की बात करेंगे  तो वह संभव नहीं है
लेकिन इतना काफी नहीं है
 हमें और भी आगे सोचना होगा
अब इतना तो आपकी समझ में आया होगा कि अंग्रेजों को देश से निकालने का मकसद सामने रखने की जरूरत नहीं है
 अगर अँग्रेज हिंदुस्‍तानी बनकर रहें तो हम उनका समावेश यहाँ कर सकते हैं
 अँग्रेज अगर अपनी सभ्‍यता के साथ रहना चाहें  तो उनके लिए हिंदुस्तान में जगह नहीं है
 ऐसी हालत पैदा करना हमारे हाथ में है
अँग्रेज हिंदुस्‍तानी बनें  यह नामुमकिन है
हमारा ऐसा कहना यह कहने के बराबर है कि अँग्रेज मनुष्‍य नहीं हैं
 वे हमारे जैसे बनें या न बनें  इसकी हमें परवाह नहीं है
 हम अपना घर साफ करें
 फिर रहने लायक लोग ही उसमें रहेंगे  दूसरे अपने आप चले जाएँगे
 ऐसा अनुभव तो हर आदमी को हुआ होगा
ऐसा होने की बात तवारीख  इतिहास  में तो हमने नहीं पढ़ी
जो चीज तवारीख में नहीं देखी वह कभी नहीं होगी  ऐसा मानना मनुष्‍य की प्रतिष्‍ठा में अविश्‍वास करना है
 जो बात हमारी अकल में आ सके  उसे आखिर हमें आजमाना तो चाहिए ही
हर देश की हालत एक सी नहीं होती
 हिंदुस्तान की हालत विचित्र है
 हिंदुस्तान का बल असाधारण है
 इसलिए दूसरी तवारीखों से हमारा कम संबंध है
 मैंने आपको बताया कि दूसरी सभ्‍यताएँ मिट्ठी में मिल गईं  जब कि हिंदुस्‍तानी सभ्‍यता को आँच नहीं आई है
मुझे ये सब बातें ठीक नहीं लगतीं
 हमें लड़कर अंग्रेजों को निकालना ही होगा  इसमें कोई शक नहीं
 जब तक वे हमारे मुल्‍क में हैं  तब तक हमें चैन नहीं पड़ सकता
  पराधीन सपनेहु सुख नाहीं  ऐसा देखने में आता है
 अँग्रेज यहाँ हैं इसलिए हम कमजोर होते जा रहे हैं
 हमारा तेज चला गया है और हमारे लोग घबराए से दीखते हैं
 अँग्रेज हमारे देश के लिए यम  काल  जैसे हैं
 उस यम को हमें किसी भी प्रयत्‍न से भगाना होगा
आप अपने आवेश में मेरा सारा कहना भूल गए हैं
 अंग्रेजों को यहाँ लाने वाले हम हैं और वे हमारी बदौलत ही यहाँ रहते हैं
 आप यह कैसे भूल जाते हैं कि हमने उनकी सभ्‍यता अपनाई है  इसलिए वे यहाँ रह सकते हैं
 आप उनसे जो नफरत करते हैं वह नफरत आपको उनकी सभ्‍यता से करनी चाहिए
 फिर भी मान लें कि हम लड़कर उन्हें निकालना चाहते हैं
 यह कैसे हो सके
इटली ने किया वैसे
 मैजिनी और गेरीबाल्‍डी ने जो किया  वह तो हम भी कर सकते हैं
 वे महावीर थे  इस बात से क्‍या आप इनकार कर सकेंगे
आपने इटली का उदाहरण ठीक दिया
 मैजिनी महात्‍मा था
 गैरीबाल्‍डी बड़ा योद्धा था
 दोनों पूजनीय थे
 उनसे हम बहुत सीख सकते हैं
 फिर भी इटली की दशा और हिंदुस्तान की दशा में फरक है
पहले तो मैजिनी और गैरीबाल्‍डी के बीच का भेद जानने लायक है
 मैजिनी के अरमान अलग थे
 मैजिनी जैसा सोचता था वैसा इटली में नहीं हुआ
 मैजिनी ने मनुष्‍य जाति के कर्तव्‍य के बारे में लिखते हुए यह बताया है कि हर एक को स्वराज भोगना सीख लेना चाहिए
 यह बात उसके लिए सपने जैसी रही
 गैरीबाल्‍डी और मैजिनी के बीच मतभेद हो गया था  यह याद रखना चाहिए
 इसके सिवा  गैरीबाल्‍डी ने हर इटालियन के हाथ में हथियार दिए और हर इटालियन ने हथियार लिए
इटली और आस्ट्रिया के बीच सभ्‍यता का भेद नहीं था
 वे तो  चचेरे भाई  माने जाएँगे
  जैसा को तैसा  वाली बात इटली की थी
 इटली को परदेशी  आस्ट्रिया के   जुए से छुड़ाने का मोह गैरीबाल्‍डी को था
 इसके लिए उसने कावूर के मारफत जो साजिशे की  वे उसकी शूरता को बट्टा लगाने वाली हैं
और अंत में नतीजा क्‍या निकला
 इटली में इटलियन राज करते हैं इसलिए इटली की प्रजा सुखी है  ऐसा आप मानते हो तो मैं आपसे कहूँगा कि आप अंधेरे में भटकते हैं
 मैजिनी ने साफ बताया है कि इटली आजाद नहीं हुआ है
 विक्‍टर इमेन्‍युअल ने इटली का एक अर्थ किया  मैजिनी ने दूसरा
 इमेन्‍युअल  कावूर और गैरीबाल्‍डी के विचार से इटली का अर्थ था इमेन्‍युअल या इटली का राजा और उसके किसान
 इमेन्‍युअल बगैरा तो उनके  प्रजा के  नौकर थे
 मैजिनी का इटली अब भी गुलाम है
 दो राजाओं के बीच शतरंज की बाजी लगी थी  इटली की प्रजा तो सिर्फ प्‍यादा थी और है
 इटली के मजदूर अब भी दुखी हैं
 इटली के मजदूरों की दाद फरियाद नहीं सुनी जाती  इसलिए वे लोग खून करते हैं  सिर फोड़ते हैं और वहाँ बलवा होने का डर आज भी बना हुआ है
 आस्ट्रिया के जाने से इटली को क्‍या लाभ हुआ
 नाम का ही लाभ हुआ
 जिन सुधारों के लिए जंग मचा वे सुधार हुए नहीं  प्रजा की हालत सुधरी नहीं
हिंदुस्तान की ऐसी दशा करने का तो आपका इरादा नहीं ही होगा
 मैं मानता हूँ कि आपका विचार हिंदुस्तान के करोड़ों लोगों को सुखी करने का होगा  यह नहीं कि आप या मैं राजसत्‍ता ले लूँ
 अगर ऐसा है तो हमें एक ही विचार करना चाहिए
 वह यह कि प्रजा स्‍वतंत्र कैसे हो
आप कबूल करेंगे कि कुछ देशी रियासतों में प्रजा कुचली जाती है
 वहाँ के शासक नीचता से लोगों को कुचलते हैं
 उनका जुल्‍म अंग्रेजों के जुल्‍म से भी ज्‍यादा है
 ऐसा जुल्‍म अगर आप हिंदुस्तान में चाहते हों  तो हमारी पटरी कभी नहीं बैठेगी
मेरा स्‍वदेशाभिमान मुझे यह नहीं सिखाता कि देशी राजाओं के मातहत जिस तरह प्रजा कुचली जाती है उसी तरह उसे कुचलने दिया जाए
 मुझ में बल होगा तो मैं देशी राजाओं के जुल्‍म के खिलाफ और अंग्रेजी जुल्‍म के खिलाफ जूझूँगा
स्‍वदेशाभिमान अर्थ मैं देश का हित समझता हूँ
 अगर देश का हित अंग्रेजों के हाथों होता हो  तो मैं आज अंग्रेजों को झुककर नमस्‍कार करूँगा
 अगर कोई अंग्रेज कहे कि देश को आजाद करना चाहिए  जुल्‍म के खिलाफ होना चाहिए और लोगों की सेवा करनी चाहिए  तो उस अंग्रेज को मैं हिंदुस्‍तानी मानकर उसका स्‍वागत करूँगा
फिर  इटली की तरह जब हिंदुस्तान की हथियार मिलें तभी वह लड़ सकता है  पर इस भगीरथ  बहुत बड़े  काम का तो  मालूम होता है  आपने विचार ही नहीं किया है
 अंग्रेज गोला बारूद से पूरी तरह लैस हैं  उससे मुझे उन्‍ही के खिलाफ लड़ना हो  तो हिंदुस्तान को हथियार बंद करना होगा
 अगर ऐसा हो सकता हो  कितने साल लगेंगे
 और तमाम हिंदुस्‍तानियों को हथियार बंद करना तो हिंदुस्तान को यूरोप सा बनाने जैसा होगा
 अगर थोड़े में  हिंदुस्तान को यूरोप की सभ्‍यता अपनानी होगी
 ऐसा ही होने वाला हो तो अच्‍छी बात यह होगी कि जो अंग्रेज उस सभ्‍यता में कुशल हैं  उन्‍हीं को हम यहाँ रहने दें
 उनसे थोड़ा बहुत झगड़ा कर कुछ हक हम पाएँगे  कुछ नहीं पाएँगे और अपने दिन गुजारेंगे
लेकिन बात यह है कि हिंदुस्तान की प्रजा कभी हथियार नहीं उठाएगी
 न उठाए यह ठीक ही है
आप तो बहुत आगे बढ़ गए
 सबके हथियार बंद होने की जरूरत नहीं
 हम पहले तो कुछ अंग्रेजों का खून करके आतंक फैलाएँगे
 फिर तो थोड़े लोग हथियार बंद होंगे  वे खुल्‍लमखुल्‍ला लड़ेंगे
 उसमें पहले तो बीस पचीस लाख हिंदुस्‍तानी जरूर मरेंगे
 लेकिन आखिर हम देश को अंग्रेजों से जीत लेंगे
 हम गुरीला  डाकुओं जैसी  लड़ाई लड़कर अंग्रेजों को हरा देंगे
आपका खयाल हिंदुस्तान की पवित्र भूमि को राक्षसी बनाने का लगता है
 अंग्रेजों का खून करके हिंदुस्तान को छुड़ाएँगे  ऐसा विचार करते हुए आपको त्रास क्‍यों नहीं होता
 खून का विचार करते हैं
 ऐसा करके आप किसे आजाद करेंगे
 हिंदुस्तान की प्रजा ऐसा कभी नहीं चाहती
 हम जैसे लोग ही  जिन्‍होंने अधम सभ्‍यता रूपी भाँग पी है  नशे में ऐसा विचार करते हैं
 खून करके जो लोग राज करेंगे  वे प्रजा को सुखी नहीं बना सकेंगे
 धींगरा ने  पंजाब युवक मदन लाल धींगरा ने जुलाई       में लंदन में कर्नल सर कर्जन वाइली को गोली का निशाना बनाया था
 उसे फाँसी की सजा मिली थी
  जो खून किया है उससे या जो खून हिंदुस्तान में हुए हैं उनसे देश को फायदा हुआ है  ऐसा अगर कोई मानता हो तो यह बड़ी भूल करता है
 धींगरा को मैं देशाभिमानी मानता हूँ  लेकिन उसका देश प्रेम पागल पन से भरा था
 उसने अपने शरीर का बलिदान गलत तरीके से दिया
 उससे अंत में तो देश को नुकसान ही होने वाला है
लेकिन आपको इतना तो कबूल करना ही होगा कि अंग्रेज खून से डर गए हैं  और लॉर्ड मॉर्ले ने जो कुछ हमें दिया है वह ऐसे डर से ही दिया है
अंग्रेज जैसे डरपोक प्रजा हैं वैसे बहादुर भी हैं
 गोला बारूद का असर उन पर तुरंत होता है  ऐसा मैं मानता हूँ
 संभव है  लॉर्ड मॉर्ले ने हमें जो कुछ दिया वह डर से दिया हो
 लेकिन डर से मिली हुई चीज जब तक डर बना रहता है तभी तक टिक सकती है
डर से दिया हुआ जब तक डर रहे तभी तक टिक सकता है  यह तो आपने विचित्र बात कही
 जो दिया सो उसमें फिर क्‍या हेर फेर हो सकता है
ऐसा नहीं है
      की घोषणा बलवे के अंत में लोगों में शांति कायम रखने के लिए की गई थी
 जब शांति हो गई और लोग भोले दिलके बन गए तब उसका अर्थ बदल गया
 अगर मैं सजा के डर से चोरी न करूँ  तो सजा का डर मिट जाने पर चोरी करने की मेरी फिर से अच्‍छा होगी और मैं चोरी करूँगा
 यह तो बहुत ही साधारण अनुभव है  इससे इनकार नहीं किया जा सकता
 हमने मान लिया है कि डाँट डपटकर लोगों से काम लिया जा सकता है और इसलिए हम ऐसा करते आए हैं
आपकी यह बात आपके खिलाफ जाती है  ऐसा आपको नहीं लगता
 आपकी स्‍वीकार करना होगा कि अँग्रेजों ने खुद जो कुछ हासिल किया है  वह मार काट करके ही हासिल किया है
 आप कह चुके हैं कि  मार काट से  उन्‍होंने जो कुछ हासिल किया है वह बेकार है  यह मुझे याद है
 इससे मेरी दलील को धक्‍का नहीं पहुँचता
 उन्‍होंने बेकार  चीज  पाने का सोचा और उसे पाया
 मतलब यह कि उन्‍होंने अपनी मुराद पूरी की
 साधन क्‍या था  इसकी चिंता हम क्‍यों करे
 अगर हमारी मुराद अच्‍छी हो तो क्‍या उसे हम चाहे जिस साधन से  मार काट करके भी  पूरा नहीं करेंगे
 चोर मेरे घर में घुसे तब क्‍या मैं साधन का विचार करूँगा
 मेरा धर्म तो उसे किसी भी तरह बाहर निकालने का ही होगा
ऐसा लगता है कि आप यह तो कबूल करते हैं कि हमें सरकार के पास अरजियाँ भेजने से कुछ नहीं मिला है और न आगे कभी मिलनेवाला है
 तो फिर उन्हें मारकर हम क्‍यों न लें
 जरूरत हो उतनी मार का डर हम हमेशा बनाए रखेंगे
 बच्‍चा अगर आग में पैर रखे और उसे आग से बचाने के लिए हम उस रोक लगाएँ  तो आप भी इसे दोष नहीं मानेंगे
 किसी भी तरह बाहर निकालने का ही होगा
आपने दलील तो अच्‍छी की
 वह ऐसी है कि बहुतों ने उससे धोखा खाया है
 मैं भी ऐसी ही दलील करता था
 लेकिन अब मेरी आँखें खुल गई हैं और मैं अपनी गलती समझ सकता हूँ
 आपको वह गलती बताने की कोशिश करूँगा
पहले तो इस दलील पर विचार करें कि अँग्रेजों ने जो कुछ पाया वह मार काट करके पाया  इसलिए हम भी वैसा ही करके मनचाही चीज पाएँ
 अँग्रेजों ने मार काट की और हम भी कर सकते हैं  यह बात तो ठीक है
 लेकिन मार काट से जैसी उन्हें मिली वैसी ही हम भी ले सकते हैं
 आप कबूल करेंगे कि वैसी चीज हमें नहीं चाहिए
आप मानते हैं कि साधन और साध्‍य   जरिया और मुराद   के बीच कोई संबंध नहीं है
 यह बहुत बड़ी भूल है
 इस भूल के कारण जो लोग धार्मिक कहलाते हैं  उन्‍होंने घोर कर्म किए हैं
 यह तो धतूरे का पौधा लगाकर मोगरे के फूल की इच्‍छा करने जैसा हुआ
 मेरे लिए समुद्र पार करने का साधन जहाज ही हो सकता है
 अगर मैं पानी में बैलगाड़ी डाल दूँ तो वह गाड़ी और मैं दोनों समुद्र तले पहुँच जाएँगें
 जैसे देव वैसी पूजा   यह वाक्‍य बहुत सोचने लायक है
 उसका अर्थ करके लोग भुलावे में पड़ गए है
 साधन बीज है और साध्‍य   हासिल करने की चीज   पेड़ है
 इसलिए जितना संबंध चीज और पेड़ के बीच है  उतना ही साधन और साध्‍य के बीच है
 शैतान को भजकर मैं ईश्‍वर भजन का फल पाउँ  यह कमी हो ही नहीं सकता
 इसलिए यह कहना कि हमें तो ईश्‍वर को ही भजना है  साधन भले शैतान हो  बिलकुल अज्ञान की बात है
 जैसी करनी बैसी भरनी
अँग्रेजों ने मार काट करके      में वोट के  मत के  विशेष अधिकार पाए 
 क्‍या मार काट करके वे अपना फर्ज समझ सके
 उनकी अधिकार पाने की थी  इसलिए उन्‍होंने मार काट मचाकर अधिकार पा लिए
 सच्‍चे अधिकार तो फर्ज के फल हैं  वे अधिकार उन्‍होंने नहीं पाए
 नतीजा यह हुआ कि सबने अधिकार पाने का प्रयत्‍न किया  लेकिन फर्ज से गया
 जहाँ सभी अधिकार की बात करें  वहाँ कौन किसको दे
 वे कोई भी फर्ज अदा नहीं करते  ऐसा कहने का मतलब यहाँ नहीं है
 लेकिन जो अधिकार वे माँगते थे उन्हें योग्‍यता प्राप्‍त नहीं की  इसलिए उनके अधिकार उनकी गरदन पर जूए की तरह सवार हो बैठे हैं
 इसलिए जो कुछ उन्‍होंने पाया है  वह उनके साधन का ही परिणाम है
 जैसी चीज उन्हें चाहिए थी वैसे साधन उन्‍होंने काम में लिया
मुझे अगर आपसे आपकी घड़ी छीन लेनी हो  तो बेशक आपके साथ मुझे मार पीट करनी होगी
 लेकिन अगर मुझे आपकी घड़ी खरीदनी हो  तो आपको दाम देने होंगे
 अगर मुझे बख्शिश के तौर पर आपकी घड़ी लेनी होगी  तो मुझे आपसे विनति करनी होगी
 घड़ी पाने के लिए मैं जो साधन काम में लूँगा  उसके अनुसार वह चोरी का माल  मेरा माल या बख्शिश की चीज होगी
 तीन साधनों के तीन अलग परिणाम आएँगे
 तब आप कैसे कह सकते हैं कि साधन की कोई चिंता नहीं
अब चोर को घर में से निकालने की मिसाल लें
 मैं इसमें सहमत नहीं हूँ कि चोर को निकालने के लिए चाहे जो साधन काम में लिया जा सकता है
अगर मेरे घर में मेरा पिता चोरी करने आएगा  तो मैं एक साधन काम में लूँगा
 अगर कोई मेरी पहचान का चोरी करने आएगा  तो मैं वहीं साधन काम में नहीं लूँगा
 और कोई अनजान आदमी आएगा  तो मैं तीसरा साधन काम में लूँगा
 अगर वह गोरा हो तो एक साधन और हिंदुस्‍तानी हो तो दूसरा साधन काम में लाना चाहिए  ऐसा भी शायद आप कहेंगे
 अगर कोई मुर्दार लड़का चोरी करने आया होगा  तो मैं बिलकुल दूसरा ही साधन काम में लूँगा
 अगर वह हथियार बंद तगड़ा आदमी तक अलग अलग साधन इस्‍तेमाल किए जाएँगे
 पिता होगा तो भी मुझे लगता है कि मैं सो रहूँगा और हथियार से लैस कोई होगा तो भी मैं सो रहूँगा
 पिता में भी बल हैं  हथियार बंद आदमी में भी बल है
 दोनों बलों के बस होकर मैं अपनी चीज को जाने दूँगा
 पिता का बल मुझे दया से रुलाएगा
 हथियार बंद आदमी की बल मेरे मन में गुस्‍सा पैदा करेगा  हम कटृर दुश्‍मन हो जाएँगे
 ऐसी मुश्किल हालत है
 इन मिसालों से हम दोनों साधनों के निर्णय पर तो नहीं पहुँच सकेंगे
 मुझे तो सब चोरों के बारे में क्‍या करना चाहिए यह सूझता है
 लेकिन उस इलाज से आप इसे समझ लें  और अगर नहीं समझेंगे तो हर वक्‍त आपको अलग साधन काम में लेने होंगे
 लेकिन आपने इतना तो देखा कि चोर को निकालने के लिए चाहे जो साधन काम नहीं देगा  और जैसा साधन आपका होगा उसके मुताबिक नतीजा आएगा
 आपका धर्म किसी भी साधन से चोर को घर से निकालने का हरगिज नहीं है
जरा आगे बढ़ें
 वह हथियारबंद आदमी आपकी चीज ले गया है
 आपने उसे याद रखा है
 आपके मन में उस पर गुस्‍सा भरा है
 आप उस लुच्‍चे को अपने लिए नहीं  लेकिन लोगों के कल्‍याण के लिए सजा देना चाहते हैं
 अपने कुछ आदमी जमा किए
 उसके घर पर आपने धावा बोलने का निश्‍चय किया
 उसे मालूम हुआ
 वह भागा
 उसने दूसरे लूटेरे जमा किए
 वह भी खीजा हुआ हैं
 अब तो उसने आपका घर दिन दहाड़े लूटने का संदेश आपको भेजा है
 आप उसके मुकाबले के लिए तैयार बैठे हैं
 इस बीच लुटेरा आपके आसपास के लोगों को हैरान करता है
 वे आपसे शिकायत करते हैं
 आप कहते हैं     यह सब मैं आप ही के लिए तो करता हूँ
 मेरा माल गया उसकी तो कोई बिसात ही नहीं   लोग कहते हैं    पहले तो वह हमें लूटेता नहीं था
 आपने जब से उसके साथ लड़ाई शुरू की है तभी से उसने यह काम शुरू किया है
  आप दुविधा में फँस जाते हैं
 गरीबों के ऊपर आपको रहम है
 उनकी बात सही है
 अब क्‍या किया जाए
 क्या लुटेरे को छोड़ दिया जाए
 इससे तो आपकी इज्‍जत चली जाएगी
 इज्‍जत सब‍को प्‍यारी होती है
 आप गरीबों से कहते हैं    कोई फ्रिक नहीं
 आइए  मेरा धन आपका ही है
 मैं आपको हथियार देता हूँ
 मैं आपको उनका उपयोग सिखाऊँगा
 आप उस बदमाश को मारिए  छोड़िए नहीं   यों लड़ाई बढ़ी
 लुटेरे बढ़े
 लोगों ने खुद होकर जागरण मोल ली
 चोर से बदला लेने का परिणाम यह आया कि नींद बेचकर जागरण मोल लिया
 जहाँ शांति थी वहाँ अशांति पैदा आए
 पहले तो जब मौत आती तभी मरते थे
 अब तो सदा ही मरने के दिन आए
 लोग हिम्‍मत हारकर पस्‍तहिम्‍मत बने
 इसमें मैंने बढ़ा चढ़ाकर कुछ नहीं कहा है  यह आप धीरज से सोचेंगे तो देख सकेंगे
 यह एक साधन हुआ
अब दूसरे साधन की जाँच करे
 चोर को आप अज्ञान मान लेते हैं कभी मौका मिलने पर उसे समझाने का आपने सोचा है
 आप यह भी सोचते है कि वह भी हमारे जैसा आदमी है
 उसने किस इरादे से चोरी की  यह आपको क्‍या मालूम
 आपके लिए अच्‍छा रास्‍ता तो यही है कि जब मौका मिले तब आप उस आदमी के भीतर से चोरी का बीज ही निकाल दें
 ऐसा आप सोच रहे हैं  इतने में वे भाई साहब फिर से चोरी करने आते हैं
 आप नाराज नहीं होते
 आपको उस पर दया आती है
 आप सोचते हैं कि यह आदमी रोगी है
 आप खिड़की दरवाजे खुले कर देते हैं
 आप अपनी सोने की जगह बदल देते हैं
 आप अपनी चीजें झट ले जाई जा सकें इस तरह रख देते हैं
 चोर आता है
 वह घबराता है
 यह सब उसे नया ही मालूम होता है
 माल तो वह ले जाता है  लेकिन उसका मन चक्‍कर में पड़ जाता है
 वह गाँव में जाँच पड़ताल करता है
 आपकी दया के बारे में उसको मालूम होता है
 वह पछताता है और आपसे माफी माँगता है
 आपकी चीजें वापस ले आता है
 वह चोरी का धंधा छोड़ देता है
 आपका सेवक बन जाता है
 आप उसे काम धंधे से लगा देते हैं यह दूसरा साधन है
आप देखते हैं कि अलग अलग साधनों के अलग अलग नतीजे आते हैं
 सब चोर ऐसा ही बरताव करेंगे या सबमें आपका सा दयाभाव होगा  ऐसा मैं इससे साबित नहीं करना चाहता
 लेकिन यही दिखाना चाहता हूँ कि अच्‍छे नतीजे लाने के लिए अच्‍छे ही साधन चाहिए
 और अगर सब नहीं तो ज्‍यादातर मामलों मे हथियार बल से दयाबल ज्‍यादा ताकतवर साबित होता है हथियार में हानि है  दया में कभी नहीं
अब अरजी की बात लें
 जिसके पीछे बल नहीं है वह अरजी निकम्‍मी है  इसमें कोई शक नहीं
 फिर भी स्‍व
 न्‍यायमूर्ति रानडे कहते थे कि अरजी लोगों को तालीम देने का एक साधन है
 उससे लोगों को अपनी स्थिति का भाव कराया जा सकता है और राजकर्ता को चेतावनी दी जा सकती है
 यों सोचें तो अरजी निकम्‍मी चीज है
 बराबरी का आदमी अरजी करेगा तो वह उसकी गुलामी की निशानी होगी
 जिस अरजी के पीछे बल है वह बराबरी के आदमी अरजी है  और वह अपनी माँग अरजी के रूप में रखता है  यह उसकी खानदानियत को बताता है
अरजी के पीछे दो तरह के बल होते है   अगर आप नहीं देंगे तो हम आपको मारेंगे
  यह गोला बारुद का बल है
 इसका बुरा नतीजा हम देख चुके
 दूसरा बल यह है    अगर आप नहीं देंगे तो हम आपके अरजदार नहीं रहेंगे
 हम अरजदार होंगे तो आप बादशाह बने रहेंगे
 हम आपके साथ कोई व्‍यवहार नहीं रखेंगे
  इस बल को चाहे दयाबल कहें  चाहे आत्मबल कहें या सत्‍याग्रह कहें
 यह अविनाशी है और इस बल का उपयोग क‍रने वाला अपनी हालत को बराबर समझता है
 इसका समावेश हमारे बुजुर्गों ने  एक नाहीं सब रोगों की दवा  में किया है
 यह बल जिसमें है उसका हथियार   बल कुछ नहीं बिगाड़ सकता
बच्‍चा अगर आग में पैर रखे  तो उसको दबाने की मिसाल की छानबीन करने में तो आप हार जाएँगे
 बच्‍चे के साथ आप क्‍या करेंगे
 मान लीजिए कि बच्‍चा ऐसा जोर करे कि आपको मारकर वह आग में जा पड़े
 तब तो आग में पड़े बिना वह रहेगा ही नहीं
 इसका उपाय आपके पास यह है   या तो आग में पड़ने से रोकने के लिए आप उसके प्राण ले लें  या उसका आग में पड़ना आपसे देखा नहीं जाता इसलिए आप स्‍वयं आग में पड़कर अपनी जान दे दें
 आप बच्‍चे के प्राण तो नहीं ही लेंगे
 आपमें अगर संपूर्ण दयाभाव न हो  तो मुमकिन है कि आप अपने प्राण नहीं देंगे
 तो फिर लाचारी से आप बच्‍चे को आग में कूदने देंगे
 इस तरह आप बच्‍चे पर हथियार बल का उपयोग नहीं करते हैं
 बच्‍चे को आप और किसी तरह रोक सकें तो रोकेंगे  और वह बल कम दर्जे का लेकिन हथियार बल ही होगा ऐसा भी आप न समझ लें
 वह बल और ही प्रकार का है
 उसी को समझ लेना है
बच्‍चे को रोकने में आप सिर्फ बच्‍चे का स्‍वार्थ देखते हैं
 जिसके ऊपर आप अंकुश रखना चाहते हैं  उस पर उसके स्‍वार्थ के लिए ही अंकुश रखेगें
 यह मिसाल अँग्रेजों पर जरा भी लागू नहीं होता
 आप अँग्रेजों पर जो हथियार बल का उपयोग करना चाहते है  उसमें आप अपना ही यानी प्रजा का स्‍वार्थ देखते हैं
 उसमें दया जरा भी नहीं है
 अगर आप यों कहें कि अँग्रेज जो अधम नीच काम करते हैं वह आग है  वे आग में अज्ञान के कारण जाते हैं और आप दया से अज्ञान को यानी बच्‍चे को उससे बचाना चाहते हैं  तो इस प्रयोग को आजमाने के लिए आपको जहाँ जहाँ जो भी आदमी नीचे काम करता होगा वहाँ पहुँचना होगा और सामने वाले के   बच्‍चे के   प्राण लेने के बजाए अपने प्राणों की आहुति देनी पड़ेगी
 इतना पुरुषार्थ आप करना चाहें तो कर सकते हैं  आप स्‍वतंत्र हैं
 पर यह बात बिलकुल असंभव है
आप जिस सत्‍याग्रह या आत्मबल की बात करते हैं  उसका इतिहास में कोई प्रमाण है
 आज तक दुनिया का एक भी राष्‍ट्र इस बल से ऊपर चढ़ा हो  ऐसा देखने में नहीं आता
 मार काट के बिना बुरे लोग सीधे रहेंगे ही नहीं  ऐसा विश्‍वास अभी भी मेरे मन में बना हुआ है
कवि तुलसीदाजी ने लिखा है
दया धरम को मूल है  पापमूल अभिमान
तुलसी दया न छाँड़िए  जब लग घट में प्रान
मुझे तो यह वाक्‍य शास्‍त्र वचन जैसा लगता है
 जैसे दो और दो चार ही होते हैं  उतना ही भरोसा मुझे ऊपर के वचन पर है
 दयाबल आत्मबल है  सत्‍याग्रह है
 और इस बल के प्रमाण पग पर दिखाई देते हैं
 अगर यह बल नहीं होता  तो पृथ्‍वी रसातल  सात पातालों मे से एक  में पहुँच गई होती
लेकिन आप तो इतिहास प्रमाण चाहते हैं  इसके लिए हमें इतिहास का अर्थ जानना होगा
इतिहास  का शब्‍दार्थ है    ऐसा हो गया
  ऐसा अर्थ करें तो आपको सत्‍याग्रह के कई प्रमाण दिए जा सकेंगे
  इतिहास  जिस अँग्रेजी शब्‍द का तरजुमा है और जिस अर्थ बादशाहों या राजाओं की तवारीख होता है  उसका अर्थ लेने से सत्‍याग्रह का प्रमाण नहीं मिल सकता
 जस्‍ते की खान में आप अगर चाँदी ढूँढ़ने जाएँ  तो वह कैसे मिलेगी
  हिस्‍टरी  में दुनिया के कोलाहल की ही कहानी मिलेगी
 इसलिए गोरे लोगों मे कहावत है कि जिस राष्‍ट्र की  हिस्‍टरी   कोलाहल  नहीं है वह राष्‍ट्र सुखी है
 राजा लोग कैसे खेलते थे  कैसे खून करते थे  कैसे बैर रखते थे  यह सब  हिस्‍टरी  में मिलता है
 अगर यही इतिहास होता  अगर इतना ही हुआ होता  तब तो यह दुनिया कब की डूब गई होती
 अगर दुनिया की कथा लड़ाई से शुरू हुई होती  तो आज एक भी आदमी जिंदा नहीं रहता
 जो प्रजा लड़ाई का हो भोग  शिकार  बन गई  उसकी ऐसी ही दशा हुई है
 आस्‍ट्रेलिया के हब्‍शी लोगों का नामोनिशान मिट गया है आस्‍ट्रेलिया के गोरों ने उनमें से शायद ही किसी को जीने दिया है
 जिनकी जड़ ही खतम हो गई  वे लोग सत्‍याग्रही नहीं थे
 जो जिंदा रहेंगे वे देखेंगे कि आस्‍ट्रेलिया के गोरे लोगों की भी यही हाल होंगे
 जो तलवार चलाते हैं उनकी मौत तलवार से ही होती है
  हमारे यहाँ ऐसी कहावत है कि  तैराक की मौत पानी में
दुनिया में इतने लोग आज भी जिंदा हैं  यह बताता है कि दुनिया का आधार हथियार बल पर नहीं है  परंतु सत्‍य  दया या आत्मबल पर है
 इसका सबसे बड़ा प्रमाण तो यही है कि दुनिया लड़ाई के हंगामों के बावजूद टिकी हुई है
 इसलिए लड़ाई के बल के बजाए दूसरा ही बल उसका आधार है
हजारों बल्कि लाखों लोग प्रेम के बस रहकर अपना जीवन बसर करते हैं
 करोड़ो कुटुंबों का क्‍लेश प्रेम की भावना में समा जाता है  डूब जाता है
 सैकड़ों राष्‍ट्र मेलजोल से रहे हैं
 इसको  हिस्‍टरी  नोट नहीं करती   हिस्‍टरी  कर भी नहीं सकती
 जब इस दया की  प्रेम की और सत्‍य की धारा रूकती है  टूटती है  तभी इतिहास में वह लिखा जाता है
 एक कुटुंब के दो भाई लड़े
 इसमें एक ने दूसरे के खिलाफ सत्‍याग्रह का बल काम में लिया
 दोनों फिर से मिल जुलकर रहने लगे
 इसका नोट कौन लेता है
 अगर दोनों भाइयों में कवीलों की मदद से या दूसरे कारणों से वैरभाव बढ़ता और वे हथियारों या अदालतों  अदालत एक तरह का हथियार बल  शरीर बल ही है  के जरिए लड़ते  उनके नाम अखबारों में छपते  अड़ोस पड़ोस के लोग जानते और शायद इतिहास में भी लिखे जाते
 जो बात कुटुंबों  जमातों और इतिहास के बारे में सच है  वही राष्ट्रों के बारे में भी समझ लेना चाहिए
 कुटुंब के लिए एक कानून और राष्‍ट्र के लिए दूसरा  ऐसा मानने का कोई कारण नहीं है
  हिस्‍टरी  अस्‍वाभाविक बातों को दर्ज करती है
 सत्‍याग्रह स्‍वाभाविक है  इसलिए उसे करने की जरूरत ही नहीं है
आपके कहे मुताबिक तो यही समझ में आता है कि सत्‍याग्रह की मिसालें इतिहास में नहीं लिखी जा सकती
 इस सत्‍याग्रह को ज्‍यादा समझने की जरूरत है
 आप जो कुछ कहना चाहते हैं  उसे ज्‍यादा साफ शब्‍दों में कहेंगे तो अच्‍छा होगा
सत्‍याग्रह या आत्मबल को अँग्रेजी में  पैसिव रेजिस्‍टेंस  कहा जाता है
 जिन लोगों ने अपने अधिकार पाने के लिए खुद दुख सहन किया था  उनके दुख सहने के ढंग के लिए यह शब्‍द बरता गया है
 उसका ध्‍येय लड़ाई के ध्‍येय से उलटा है
 जब मुझे कोई काम पसंद न आए और वह काम मैं न करूँ  तो उसमें मैं सत्‍याग्रह या आत्मबल का उपयोग करता हूँ
मिसाल के तौर पर  मुझे लागू होनेवाला कोई कानून सरकार ने पास किया
 वह कानून मुझे पसंद नहीं है
 अब अगर मैं सरकार पर हमला करके यह कानून रद करवाता हूँ  तो कहा जाएगा कि मैं शरीर बल का उपयोग किया
 अगर मैं उस कानून को मंजूर ही न करूँ और उस कारण से होने वाली सजा भुगत लूँ  तो कहा जाएगा कि मैंने आत्मबल या सत्‍याग्रह से काम लिया
 सत्‍याग्रह में मैं अपना ही बलिदान देता हूँ
यह तो सब कोई कहेंगे कि दूसरे का भोग   बलिदान लेने से अपना भोग देना ज्‍यादा अच्‍छा है
 इसके सिवा  सत्‍याग्रह से लड़ते हुए अगर लड़ाई गलत ठहरी  तो सिर्फ लड़ाई छेड़नेवाला ही दुख भोगता है
 यानी अपनी भूल की सजा वह खुद भोगता है
 ऐसी कई घटनाएँ हुई हैं जिनमें लोग गलती से शामिल हुए थे
 कोई भी आदमी दावे से यह नहीं कह सकता कि फलां काम खराब ही है
 लेकिन जिसे वह खराब लगा  उसके लिए तो खराब ही है
 अगर ऐसा ही है तो फिर उसे वह काम नहीं करना चाहिए और उसके लिए दुख भोगना  कष्‍ट सहन करना चाहिए
 यही सत्‍याग्रहनी कुंजी है
तब तो आप कानून के खिलाफ होते हैं
 यह बेवफाई कही जाएगी
 हमारी गिनती हमेशा कनून को माननेवाली प्रजा में होती है
 आप तो  एक्‍स्‍ट्रीमिस्‍ट  से भी आगे बढ़त दीखते हैं
  एक्‍स्‍ट्रीमिस्‍ट  कहता है कि जो कानून बन चुके हैं उन्हें तो मानना ही चाहिए  लेकिन कानून खराब हो तो उनके बनानेवालों को मारकर भगा देना चाहिए
मैं आगे बढ़ता हूँ या पीछे रहता हूँ  इसकी परवाह न आपको होनी चाहिए  न मुझे
 हम तो जो अच्‍छा है उसे खोजना चाहते हैं और उसके मुताबिक बरतना चाहते हैं
हम कानून को माननेवाली प्रजा हैं  इसका सही अर्थ तो यह है कि हम सत्‍याग्रही प्रजा हैं
 कानून जब पसंद न आएँ तब हम कानून बनानेवालों का सिर नहीं तोड़ते  बल्कि उन्हें रद कराने के लिए खुद उपवास करते हैं खुद दुख उठाते हैं
हमें अच्‍छे या बुरे कानून को मानना चाहिए  ऐसा अर्थ तो आजकल का है
 पहले ऐसा नहीं था
 तब चाहे जिस कानून को लोग तोड़ते थे और उसकी सजा भोगते थे
कानून हमें पसंद न हो तो भी उनके मुताबिक चलना चाहिए  यह सिखावन मर्दानगी के खिलाफ है  धर्म के खिलाफ है और गुलामी की हद है
सरकार तो कहेगी कि हम उसके सामने नंगे होकर नाचें
 तो क्‍या हम नाचेंगे
 अगर मैं सत्‍याग्रही होऊँ तो सरकार से कहूँगा    यह कानून आप अपने घर में रखिए
 मैं न तो आपके सामने नंगा होनेवाला हूँ और न नाचनेवाला हूँ
  लेकिन हम ऐसे असत्‍याग्रही हो गए हैं कि सरकार के जुल्‍म के सामने झुककर नंगे होकर नाचने से भी ज्‍यादा नीच काम करते हैं
जिस आदमी में सच्‍ची इनसानियत है  जो खुदा से ही डरता है  वह और किसी से नहीं डरेगा
 दूसरे के बनाए हुए कानून उसके लिए बंधनकारक नहीं होते
 बेचारी सरकार भी नहीं कहती कि  तुम्‍हे ऐसा करना ही पड़ेगा
  वह कहती है कि  तुम ऐसा नहीं करोंगे तो तुम्हे सजा होगी 
 हम अपनी अधम दशा के कारण मान लेते हैं कि हमें  ऐसा करना चाहिए   यह हमारा फर्ज है  यह हमारा धर्म है
अगर लोग एक बार सीख लें कि जो कानून हमें अन्यायी मालूम हो उसे मानना नामर्दगी है  तो हमें किसी का भी जुल्‍म बाँध नहीं सकता
 यही स्वराज की कुंजी है
ज्‍यादा लोग जो कहें उसे थोड़े लोगों को मान लेना चाहिए  यह तो अनीश्‍वरी  ला खुदाई  बात है  एक वहम है
 ऐसी हजारों मिसालें मिलेंगी  जिनमें बहुतों ने जो कहा वह गलत निकला हो और थोड़े लोगों ने जो कहा वह सही निकला हो
 सारे सुधार बहुत से लोगों के खिलाफ जाकर कुछ लोगों ने ही दाखिल करवाए हैं
 ठगों के गाँव में अगर बहुत से लोग यह कहें कि ठग विद्या सीखनी ही चाहिए  तो क्‍या कोई साधु ठग बन जाएगा
 हरगिज नहीं
 अन्यायी कानून को मानना चाहिए  यह वहम जब तक दूर नहीं होता तब तक हमारी गुलामी जानेवाली नहीं है
 और इस वहम को सिर्फ सत्‍याग्राही ही दूर कर सकता है
शरीर बल का उपयोग करना  गोला बारूद काम में लाना  हमारे सत्‍याग्रह के कानून खिलाफ है
 इसका अर्थ तो यह हुआ कि हमें जो पसंद है वह दूसरे आदमी से हम  जबरन  करवाना चाहते हैं
 अगर यह सही हो तो फिर वह सामनेवाला आदमी भी अपनी पसंद का काम हमसे करवाने के लिए हम पर गोला बारूद चलाने का हकदार है
 इस तरह तो हम कभी एक राय पर पहुँचेंगे ही नहीं
 कोल्‍हू के बैल की तरह आँखों पर पट्टी बाँधकर भले ही हम मान लें कि हम आगे बढ़ते हैं
 लेकिन दरअसल तो बैल की तरह हम गोल गोल चक्‍कर ही काटते रहते हैं
 जो लोग ऐसा मानते हैं कि जो कानून खुद को नापसंद है उसे मानने के लिए आदमी बँधा हुआ नहीं है  उन्हें तो सत्‍याग्रह को ही सही साधन मानना चाहिए  वरना बड़ा विकट नतीजा आएगा
आज जो कहते हैं उस पर से मुझे लगता है कि सत्‍याग्रह कमजोर आदमियों के लिए काफी काम का है
 लेकिन जब से वे बलवान बन जाएँ तब से उन्हें तोप  हथियार  ही चलाना चाहिए
यह तो आपने बड़े अज्ञान की बात कही
 सत्‍याग्रह सबसे बड़ा सर्वोपरि बल है
 वह जब तोपबल से ज्‍यादा काम करता है  तो फिर कमजोरों का हथियार कैसे माना जाएगाᣛ
 सत्‍याग्रह के लिए जो हिम्‍मत और बहादुरी चाहिए  वह तोप का बल रखने वाले के पास हो ही नहीं सकती
 क्‍या आप यह मानते हैं कि डरपोक और कमजोर आदमी नापसंद कानून को तोड़ सकेगा
  एक्‍स्‍ट्रीमिस्‍ट तोपबल पशुबल के हिमायती हैं
 वे क्‍यों कानून को मानने की बात कर रहे हैं
 मैं उनका दोष न‍हीं निकालता
 वे दूसरी कोई बात कर ही नहीं सकते
 वे खुद जब अँग्रेजों को मारकर राज्य करेंगे तब आप से और हमसे  जबरन्  कानून मनवाना चाहेंगे
 उनके तरीके के लिए यही कहना ठीक है
 लेकिन सत्‍याग्रही तो कहेगा कि जो कानून उसे पसंद नहीं है उन्हें वह स्‍वीकार नहीं करेगा  फिर चाहे उसे तोप के मुँह पर बाँधकर उसकी धज्जियाँ क्‍यों न उड़ा दी जाए
आप क्‍या मानते हैं
 तोप चलाकर सैकड़ों को मारने में हिम्‍मत की जरूरत है या हँसते हँसते तोप के मुँह पर बँध कर धज्जियाँ उड़ने देने में हिम्‍मत की जरूरत है
 खुद मौत को हथेली में रखकर जो चलता फिरता है वह रणवीर है या दूसरों की मौत को अपने हाथ में रखता है वह रणवीर है
यह निश्चित मानिए कि नामर्द आदमी घड़ी भर के लिए भी सत्‍याग्रही नहीं रह सकता
यहाँ  यह सही है कि शरीर से जो दुबला हो वह भी सत्‍याग्रही हो सकता है
 एक आदमी भी  सत्‍याग्रही  हो सकता है और लाखों लोग भी हो सकते हैं
 मर्द भी सत्‍याग्रही हो सकता है  औरत भी हो सकती है
 उसे अपना लश्‍कर तैयार करने की जरूरत नहीं रहती
 उसे पहलवानों की कुश्‍ती सीखने की जरूरत नहीं रहती
 उसने अपने मन को काबू में किया कि फिर वह वनराज सिंह की तरह गर्जना कर सकता है  और जो उसके दुश्‍मन बन बैठे हैं उनके दिल इस गर्जना से फट जाते हैं
सत्याग्रह ऐसी तलवार है  जिसके दोनों ओर धार है
 उसे चाहे जैसे काम में लिया जा सकता है
 जो उसे चलाता है और जिस पर वह चलाई जाती है  वे दोनों सुखी होते हैं
 वह खून नहीं निकालती  लेकिन उससे भी बड़ा परिणाम ला सकती है
 उसकी जंग नहीं लग सकती
 उसे कोई  चुराकर  ले नहीं जा सकता
 अगर सत्‍याग्रही दूसरे सत्‍याग्रही के साथ होड़ में उतरता हैं  तो उसमें उसे थकान लगती ही नहीं
 सत्‍याग्रही की तलवार को म्‍यान की जरूरत नहीं रहती
 उसे कोई छीन नहीं सकता
 फिर भी सत्‍याग्रह को आप कमजोरों का हथियार मानें तब तो उसे अँधेर ही कहा जाएगा
आपने कहा कि वह हिंदुस्तान का खास हथियार है
 तो क्‍या हिंदुस्तान का अर्थ वे करोड़ों किसान हैं  जिनके सहारे राजा और हम सब जी रहे हैं
आप हिंदुस्‍तान का अर्थ मुट्ठीभर राजा समझते हैं
 मेरे मन से तो हिंदुस्‍तान का अर्थ व करोड़ो किसान हैं  जिनके सहारे राजा और हम सब जी रहे हैं
राजा तो हथियार काम में लाएँगे ही
 उनका वह रिवाज ही हो गया उन्हें हुक्‍म चलाना है
 लेकिन हुक्‍म मानने वाले को तोपबल की जरूरत नहीं है
 दुनिया के ज्‍यादातर लोग हुक्‍म मानने वाले हैं
 उन्हें या तो तोपबल या सत्‍याग्रह का बल सिखाना चाहिए
 जहाँ वे तोपबल सीखते हैं वहाँ राजा प्रजा दोनों पागल जैसे हो जाते हैं
 जहाँ हुक्‍म मानने वालों ने सत्‍याग्रह करना सीखा है वहाँ राजा का जुल्‍म उसकी तीन गज की तलवार से आगे नहीं जा सकता  और हुक्‍म मानने वालों ने अन्यायी हुक्‍म की परवाह भी नहीं की है
 किसान किसी के तलवार बल के बस न तो कभी हुए हैं  और न होंगे
 वे तलवार चलाना नहीं जानते  न किसी की तलवार से वे डरते हैं
 वे मौत को हमेशा अपना तकिया बनाकर सोनेवाली महान प्रजा हैं
 उन्‍होंने मौत का डर छोड़ दिया है  इसलिए सबका डर छोड़ दिया है
 यहाँ मैं कुछ बढ़ा चढ़ाकर तसवीर खींचता हूँ  यह ठीक है
 लेकिन हम जो तलवार के बल से चकित हो गए हें  उनके लिए यह कुछ ज्‍यादा नहीं है
बात यह है कि किसानों ने  प्रजा मंडलों ने अपने और राज्‍य के कारोबार में सत्‍याग्रह को काम में लिया है
 जब राजा जुल्‍म करता है तब प्रजा रूठती है
 यह सत्‍याग्रह ही है
मुझे याद है कि एक रियासत में रैयत को अमुक हुक्‍म पसंद नहीं आया  इसलिए रैयत ने हिजरत करा गाँव खाली करना शुरू कर दिया
 राजा घबड़ाए
 उन्‍होंने रैयत से माफी माँगी और हुक्‍म वापस ले लिया
 ऐसी मिसालें तो बहुत मिल सकती हैं
 लेकिन वे ज्‍यादातर भारत भूमि की ही उपज होगी
 ऐसी रैयत जहाँ है वहीं स्वराज है
 इसके बिना स्वराज कुराज्‍य है
तो क्‍या आप यह कहेंगे कि शरीर को कसने की जरूरत ही नहीं है
ऐसा मैं कभी नहीं कहूँगा
 शरीर को कसे बिना सत्‍याग्रही होना मुश्किल है
 अकसर जिन शरीरों को गलत लाड़ कर या सहलाकर कमजोर बना दिया गया है  उनमें रहने वाला मन भी कमजोर होता है
 और जहाँ मन का बल नहीं हे वहाँ आत्मबल कैसे हो सकता है
 हमें बाल विवाह वगैरा के कुरिवाज को और ऐश आराम की बुराई को छोड़कर शरीर को कसना ही होगा
 अगर मैं मरियल और कमजोर आदमी को यकायक तोप के मुँह पर खड़ा हो जाने के लिए कहूँ  तो लोग मेरी हँसी उड़ाएँगे
आपके कहने से तो ऐसा लगता है कि सत्‍याग्रही होना मामूली बात नहीं है  और अगर ऐसा है तो कोई आदमी सत्‍याग्रही कैसे बन सकता है  यह आपको समझाना होगा
सत्‍याग्रही होना आसान है
 लेकिन जितना वह आसान है उतना ही मुश्किल भी है
 चौदह बरस का एक लड़का सत्‍याग्रही हुआ है  यह मेरे अनुभव की बात हे
 रोगी आदमी सत्‍याग्रही हुए हैं  यह भी मैंने देखा है
 मैंने यह भी देखा है कि जो लोग शरीर से बलवान थे और दूसरी बातों में भी सुखी थे  वे सत्‍याग्रही नहीं हो सके
अनुभव से मैं देखता हूँ कि देश के भले के लिए सत्‍याग्रही होना चाहता हैं  उसे ब्रह्मचर्य का पालन करना चाहिए  गरीबी अपनानी चाहिए  सत्‍य का पालन तो करना ही चाहिए और हर हालत में अभय  निडर  बनना चाहिए
ब्रह्मचर्य एक महान व्रत है  जिसके बिना मन मजबूत नहीं होता
 ब्रह्मचर्य का पालन करने से मनुष्‍य वीर्यवान नहीं रहता  नामर्द और कमजोर हो जाता है
 जिसका मन विषय में  नफसानी ख्‍वाहिश  भटकता है  वह क्‍या शेर मारेगाᣛ
 यह बात अनगिनत मिसालों से साबित की जा सकती हे
 तब सवाल यह उठता है कि घर संसारी को क्‍या करना चाहिए
 लेकिन ऐसा सवाल उठाने की कोई जरूरत नहीं
 घर संसारी ने जो संग किया  स्‍त्री की सोहबत की  वह विषय भोग नहीं है  ऐसा कोई नहीं कहेगा
 संतान पैदा करने के लिए ही अपनी स्‍त्री का संग करने की बात कही गई है
 और सत्‍याग्रही को संतान पैदा करने की इच्‍छा नहीं होनी चाहिए
 इसलिए संसारी होने पर भी वह ब्रह्मचर्य का पालन कर सकता है
 यह बात ज्‍यादा खोलकर लिखने की जरूरत नहीं
 स्‍त्री का क्‍या विचार है
 यह सब कैसे हो सकता है
 ऐसे विचार मन में पैदा होते हैं
 फिर भी जिस महान कार्यों में हिस्‍सा लेना है  उसे तो ऐसे सवालों का हल ढूँढ़ना ही होगा
जैसे ब्रह्मचर्य की जरूरत है वैसे ही गरीबी को अपनाने की भी जरूरत हे पैसे का लोभ और सत्‍याग्रह का सेवन पालन  दोनों साथ साथ  कभी नहीं चल सकते
 लेकिन मेरा मतलब यह नहीं है कि जिसके पास पैसा है वह उसे फेंक दे
 फिर भी पैसे के बारे में लापरवाह रहने की जरूरत है
 सत्‍याग्रह का सेवन करते हुए अगर पैसा चला जाए  तो चिंता नहीं करनी चाहिए
जो सत्‍य का सेवन नहीं करता  वह सत्‍य का बल  सत्‍य की ताकत कैसे दिखा सकेगाᣛ
 इसलिए सत्‍य की तो पूरी पूरी जरूरत रहेगी ही
 बड़े से बड़ा नुकसान होने पर भी सत्‍य को नहीं छोड़ा जा सकता
 सत्‍य के लिए कुछ छिपाने का होता ही नहीं
 इसलिए सत्‍याग्रही के लिए छिपी सेना की जरूरत नहीं होती
 जान बचाने के लिए झूठ बोलना चाहिए या नहीं  ऐसा सवाल यहाँ मन में नहीं उठाना चाहिए
 जिस झूठ का बचाव करना है  वहीं ऐसे बेकार सवाल उठाता है
 जिसे सत्‍य की ही राह लेनी है  उसके सामने ऐसे धर्म संकट कभी आते ही नहीं
 ऐसी मुश्किल हालत में आ पड़े तो भी सत्‍यवादी उसमें से उबर जाता है
अभय के बिना तो सत्‍याग्रही की गाड़ी एक कदम भी आगे नहीं चल सकती
 अभय संपूर्ण और सब बातों के लिए होना चाहिए
 जमीन जायदाद का  झूठी इज्‍जत का  सगे संबंधियों का  राज दारबार का  शरीर को पहुँचने वाली चोटों का और मरण का अभय हो  तभी सत्‍याग्रह का पालन हो सकता है
यह सब करना मुश्किल है  ऐसा मानकर इसे छोड़ नहीं देना चाहिए
 जो सिर पर पड़ता है उसे सह लेने की शक्ति कुदरत ने हर मनुष्‍य को दी है
 जिसे देश सेवा न करनी हो  उसे भी ऐसी गुणों का सेवन करना चाहिए
इसके सिवा  हम यह भी समझ सकते है कि जिसे हथियार बल पाना होगा  उससे भी इन बातों की जरूरत रहेगी
 रणवीर होना कोई ऐसी बात नहीं कि किसी ने इच्‍छा की और तुरंत रणवीर हो गया
 योद्धा  लड़वैया  को ब्रह्मचर्य का पालन करना होगा  भिखारी बनना होगा
 रण में जिसके भीतर अभय न हो वह लड़ नहीं सकता
 उसे  योद्धा को  सत्‍यव्रत का पालन करने की उतनी जरूरत नहीं है  ऐसा शायद किसी को लगे
 लेकिन जहाँ अभय है वहाँ सत्‍य कुदरती तौर पर रहता ही है
 मनुष्‍य जब सत्‍य को छोड़ता है तब किसी तरह के भय के कारण ही छोड़ता है
इसलिए इन चार गुणों से  सिफतों से  डर जाने का कोई कारण नहीं है
 फिर तलवारबाज को और भी कुछ बेकार कोशिश करनी पड़ती हैं  जो सत्‍याग्रही को नहीं करनी पड़ती
 तलवारबाज को जो दूसरी कोशिशें करनी पड़ती है  उसका कारण भय है
 अगर उसमें पूरी निडरता आ जाए  तो उसी पल उसके हाथ से तलवार गिर जाएगी
 फिर उसे तलवार के सहारे की जरूरत ही नहीं है
 सिंह के सामने आनेवाले एक आदमी के हाथ की लाठी अपने आप उठ गई
 उसने देखा कि अभय का पाठ उसने सिर्फ जबानी ही किया था
 उसने लाठी छोड़ी और वह निर्भय   निडर बना
अपने इतना सारा कहा  परंतु उसमें कहीं भी शिक्षा तालीम की जरूरत तो बताई ही नहीं
 हम शिक्षा की हमेशा शिकायत करते रहते हैं
 लाजिमी तालीम देने का आंदोलन हम सारे देश में देखते हैं
 महाराजा गायकवाड़ ने  अपने राज्‍य में  लाजिमी शिक्षा शुरू की है
 उसकी ओर सबका ध्यान गया है
 हम उन्हें धन्‍यवाद देते हैं
 यह सारी कोशिश क्‍या बेकार ही समझनी चाहिए
अगर हम अपनी सभ्‍यता  तहजीब  को सबसे अच्‍छी मानते हैं  तब तो मुझे अफसोस के साथ कहना पड़ेगा कि वह कोशिश ज्‍यादातर बेकार ही है
 महाराजा साहब और हमार दूसरे धुरंधर नेता सबको तालीम देने की जो कोशिश कर रहे हैं  उसमें उनका हेतु निर्मल है
 इसलिए उन्हें धन्‍यवाद ही देना चाहिए
 लेकिन उनके हेतु का जो नतीजा आने की संभावना है  उसे हम छिपा नहीं सकते
तालीम का अर्थ क्‍या है
 अगर उसका अर्थ सिर्फ अक्षरज्ञान ही हो  तो वह तो एक साधन जैसी ही हुई
 उसका अच्‍छा उपयोग भी हो सकता है और बुरा उपयोग भी हो सकता है
 एक शस्‍त्र से ची फाड़ करके बीमार को अच्‍छा किया जा सकता है और वही शस्‍त्र किसी की जान लेने के लिए भी काम में लाया जा सकता है
 अक्षर ज्ञान का भी ऐसा ही है
 बहुत से लोग उसका बुरा उपयोग करते हैं
 यह तो हम देखते ही हैं
 उसका अच्‍छा उपयोग प्रमाण में कम ही लोग करते हैं
 यह बात अगर ठीक है तो उससे यह सबित होता है कि अक्षर ज्ञान से दुनिया को फायदे के बदले नुकसान ही हुआ है
शिक्षा का साधारण अर्थ अक्षर ज्ञान ही होता है
 लोगों को लिखना  पढ़ना और हिसाब करना सिखाना बुनियादी या प्राथमिक   प्रायमरी   शिक्षा कहलाती है
 एक किसान ईमानदारी से खुद खेती करके रोटी कमाता है
 उसे मामूली तौर पर दुनियावी ज्ञान है
 अपने माँ बाप के साथ कैसे बरतना  अपनी स्‍त्री के साथ कैसे बरतना  बच्‍चों से कैसे पेश आना  जिसे देहात में वह बसा हुआ है वहाँ उसकी चाल ढाल कैसी होनी चाहिए  इन सबका उसे काफी ज्ञान है
 वह नीति के नियम समझता है और उनका पालन करता है
 लेकिन वह अपने दस्‍तखत करना नहीं जानता
 इस आदमी को आप अक्षर ज्ञान देकर क्‍या करना चाहते है
 क्‍या उसकी झोंपड़ी या उसकी हालत के बारे में आप उसके मन में असंतोष पैदा करना चाहते हैं
 पश्चिम के असर के नीचे आकर हमने यह बात चलाई है कि लोगों को शिक्षा देनी चाहिए
 लेकिन उसके बारे में हम आगे पीछे की बात सोचते ही नहीं
अब ऊँची शिक्षा को लें
 मैं भूगोल विद्या सीखा  खगोल विद्या  आकाश के तारों की विद्या  सीखा  बीजगणित  एलजब्रा  भी मुझे आ गया  रेखागणित  ज्‍यॉमेट्री  का ज्ञान भी मैंने हासिल किया  भूगर्भ विद्या को भी मैं पी गया
 लेकिन उससे क्‍या
 उससे मैंने अपना कौन सा भला किया
 अपने आस पास के लोगों का क्‍या भला किया
 किस मकसद से मैंने वह ज्ञान हासिल किया
 उससे मुझे क्‍या फयादा हुआ
 एक अँग्रेज विद्वान  हक्‍सली  ने शिक्षा के बारे में यों कहा है    उस आदमी ने सच्‍ची शिक्षा पाई है  जिसके शरीर को ऐसी आदत डाली गई है कि वह उसके बस में रहता है  जिसका शरीर चैन से और आसानी से सौंपा हुआ काम करता है
 उसने सच्‍ची शिक्षा पाई है  जिसकी बुद्ध शुद्ध  शांत और न्‍यायदर्शी है
 उसने सच्‍ची शिक्षा पाई है  जिसका मन कुदरती कानूनों से भरा है और जिसकी इंद्रियाँ उसके बस में हैं  जिसके मन की भावनाएँ बिलकुल शुद्ध हैं  जिसे नीच कामों से नफरत है और जो दूसरों को अपने जैसा मानता है
 ऐसा आदमी ही सच्‍चा शिक्षित  तालीमशुदा  माना जाएगा  क्‍योंकि वह कुदरत के कानून के मुताबिक चलता है
 कुदरत उसका अच्‍छा उपयोग करेगी और वह कुदरत का अच्‍छा उपयोग करेगा
  अगर यही सच्‍ची शिक्षा हो तो मैं कसम खाकर कहूँगा कि ऊपर जो शास्‍त्र मैंने गिनाए हैं उनका उपयोग मेरे शरीर या मेरी इंद्रियों को बस में करने के लिए मुझे नहीं करना पड़ा
 इसलिए प्रायमरी   प्राथमिक शिक्षा को लीजिए या ऊँची शिक्षा को लीजिए  उसका उपयोग मुख्‍य बात में नहीं होता उससे हम मनुष्‍य नहीं बनते   उससे हम अपना कर्तव्‍य नहीं जान सकते
अगर ऐसा ही है  तो मैं आपसे एक सवाल करूँगा
 आप ये जो सारी बातें कह रहे हैं  वह किसकी बदौलत कह रहे हैं
 अगर आपने अक्षर ज्ञान और ऊँची शिक्षा नहीं पाई होती  तो ये सब बातें आप मुझे कैसे समझा पाते
आपने अच्‍छी सुनाई
 लेकिन आपके सवाल का मेरा जवाब भी सीधा ही है
 अगर मैंने ऊँची या नीची शिक्षा नहीं पाई होती  तो मैं नहीं मानता कि मैं निकम्‍मा आदमी हो जाता
 अब ये बातें कहकर मैं उपयोगी बनने की इच्‍छा रखता हूँ
 ऐसा करते हुए जो कुछ मैंने पढ़ा उसे मैं काम में लाता हूँ  और उसका उपयोग  अगर वह उपयोग हो तो  मैं अपने करोड़ों भाइयों के लिए नहीं कर सकता  सिर्फ आप जैसे पढ़े लिखों के लिए ही कर सकता हूँ
 इससे भी मेरी ही बात का समर्थन होता है
 मैं और आप दोनों गलत शिक्षा के पंजे में फँस गए थे
 उसमें से मैं अपने को मुक्‍त हुआ मानता हूँ
 अब वह अनुभव मैं आपको देता हूँ और उसे देते समय ली हुई शिक्षा का उपयोग करके उसमें हो रही सड़न मैं आपको दिखाता हूँ
इसके सिवा  आपने जो बात मुझे सुनाई उसमें आप गलती खा गए  क्‍योंकि मैंने अक्षर ज्ञान को  हर हालत में  बुरा नहीं कहा है
 मैंने तो इतना ही कहा है कि उस ज्ञान की हमें मुर्ति की तरह पूजा नहीं करनी चाहिए
 वह हमारी कामधेनु नहीं है
 वह अपनी जगह पर शोभा दे सकता है
 और वह जगह यह है   जब मैंने और आपने अपनी इंद्रियों को बस में कर लिया हो  जब हमने नीति की नींव मजबूत बना ली हो  तो उसे पाकर हम उसका अच्‍छा उपयोग कर सकते हैं
 वह शिक्षा आभूषण के रूप में अच्‍छी लग सकती है
 लेकिन अक्षर ज्ञान को अगर आभूषण के तौर पर ही उपयोग हो  तो ऐसी शिक्षा को लाजिमी करने की हमें जरूरत नहीं
 हमारे पुराने स्‍कूल ही काफी हैं
 वहाँ नीति को पहला स्‍थान दिया जाता है
 वह सच्‍ची प्राथमिक शिक्षा है
 उस पर हम जो इमारत खड़ी करेंगे वह टिक सकेगी
तब क्‍या मेरा यह समझना ठीक है कि आप स्वराज के लिए अँग्रेजी शिक्षा का कोई उपयोग नहीं मानते
मेरा जवाब  हाँ  और  नहीं  दोनों है
 करोडो़ं लोगों को अँग्रेजी की शिक्षा देना उन्हें गुलामी में डालने जैसा है
 मेकोले ने शिक्षा की जो बुनियाद डाली  वह सचमुच गुलामी की बुनियाद थी
 उसने इसी इरादे से अपनी योजना बनाई थी  ऐसा मैं नहीं सुझाना चाहता
 लेकिन उसके काम का नतीजा यही निकला है
 यह कितने दुख की बात है कि हम स्वराज की बात भी पराई भाषा में करते है
जिस शिक्षा को अँग्रेजों ने ठुकरा दिया है वह हमारा सिंगार बनती है  यह जानने लायक है
 उन्‍होंने विद्वान कहते रहते हैं कि उसमें यह अच्‍छा नहीं है  वह अच्‍छा नहीं है
 वे जिसे भूल से गए हैं  उसी से हम अपने अज्ञान के कारण चिपके रहते हैं
 उनमें अपनी अपनी भाषा की उन्‍नति करने की कोशिश चल रही है
 वेल्‍स इंग्लैंड का एक छोटा सा परगना है  उसकी भाषा धूल जैसी नगण्‍य है
 ऐसी भाषा का अब जीर्णोंद्वार हो रहा है
वेल्‍स के बच्‍चे वेल्‍श भाषा में ही बोलें  ऐसी कोशिश वहाँ चल रही है
 इसमें इंग्‍लैंड के खजांची लॉयड जॉर्ज बड़ा हिस्‍सा लेते हैं
 और हमारी दशा कैसी है
 हम एक दूसरे को पत्र लिखते हैं तब गलत अँग्रेजी में लिखते हैं
 एक साधारण एम
ए
 पास आदमी भी ऐसी गलत अँग्रेजी से बचा नहीं होता
 हमारे बच्‍चे से अच्‍छे विचार प्रगट करने का जरिया है अँग्रेजी  हमारी कांग्रेस का कारोबार भी अँग्रेजी में चलता है
 अगर ऐसा लंबे अरसे तक चला  तो मेरा मानना है कि आनेवाली पीढ़ी हमारा तिरस्‍कार करेगी और उसका शाप हमारी आत्म को लगेगा
आपको समझना चाहिए कि अँग्रेजी शिक्षा को लेकर हमने अपने राष्‍ट्र को गुलाम बनाया है
 अँग्रेजी शिक्षा से दंभ  राग  जुल्‍म बगैरा बढ़े हैं
 अँग्रेजी शिक्षा पाए हुए लोगों ने प्रजा को ठगने में  उसे परेशान करने में कुछ भी उठा नहीं रखा है
 अब अगर हम अँग्रेजी शिक्षा पाए हुए लोग उसके लिए कुछ करते हैं  तो उसका हम पर जो कर्ज चढ़ा हुआ है उसका कुछ हिस्‍सा ही हम अदा करते हैं
यह क्‍या कम जुल्‍म की बात है कि अपने देश में अगर मुझे इंसाफ पाना हैं
 तो मुझे अँग्रेजी भाषा का उपयोग करना चाहिए
 बैरिस्‍टर होने पर मैं स्‍वभाषा में बोल ही नहीं सकता
 दूसरे आदमी को मेरे लिए तरजुमा कर देना चाहिए
 यह कुछ कम दंभ है
 यह गुलामी की हद नहीं तो और क्‍या है
 इसमें मैं अँग्रेजों का दोष निकालूँ या अपना
 हिंदुस्तान को गुलाम बनानेवाले तो हम अँग्रेजी जाननेवाले लोग ही हैं
 राष्‍ट्र की हाय अँग्रेजों पर नहीं पड़ेगी  बल्कि हम पर पड़ेगी
लेकिन मैंने आपसे कहा की मेरा जवाब  हाँ  और  ना  दोनों है
  हाँ  कैसे सो मैंने आपको समझाया
अब  ना  कैसे यह बताता हूँ
 हम सभ्‍यता के रोग में ऐसे फँस गए हैं कि अँग्रेजी शिक्षा बिलकुल लिए बिना अपना काम चला सकें ऐसा समय अब नहीं रहा
 जिसने वह शिक्षा पाई है  वह उसका अच्‍छा उपयोग करे
 अँग्रेज के साथ के व्‍यवहार में  ऐसे हिंदुस्तानियों के साथ के व्‍यवहार में जिनकी भाषा हम समझ न सकते हों और अँग्रेज खुद अपनी सभ्‍यता से कैसे परेशान हो गए हैं यह समझने के लिए अँग्रेजी का उपयोग किया जाए
 जो लोग अँग्रेजी पढ़े हुए हैं उनकी संतानों की पहले तो नीति सिखानी चाहिए  उनकी मातृभाषा सिखानी चाहिए और हिंदुस्तान की एक दूसरी भाषा सिखानी चाहिए
 बालक जब पुख्‍ता  पक्‍की  उम्र के हो जाए तब भले ही वे अँग्रेजी शिक्षा पाएँ  और वह भी उसे मिटाने के इरादे से  न कि उसके जरिए पैसे कमाने के इरादे से
 ऐसा करते हुए भी हमें यह सोचना होगा कि अँग्रेजी में क्‍या सीखना चाहिए और क्‍या नहीं सीखना चाहिए
 कौन से शास्‍त्र पढ़ने चाहिए  यह भी हमें सोचना होगा
 थोड़ा विचार करने से ही हमारी समझ में आ जाएगा कि अगर अँग्रेजी डिग्री लेना हम बंद कर दें  तो अँग्रेज हकिम चौंकेंगे
तब कैसी शिक्षा दी जाए
उसका जवाब ऊपर कुछ हद तक आ गया है
 फिर भी इस सवाल पर हम और विचार करें
 मुझे तो लगता है कि हमें अपनी सभी भाषाओं को उज्‍जवल   शानदार बनाना चहिए
 हमें अपनी भाषा में ही शिक्षा लेनी चाहिए   इसके क्‍या मानी है  इसे ज्‍यादा समझाने का यह स्‍थान नहीं है
 जो अंग्रजी पुस्‍तकें काम की हैं  उनका हमें अपनी भाषा में अनुवाद करना होगा
 बहुत से शास्‍त्र सीखने का दंभ और वहम हमें छोड़ना होगा
 सबसे पहले तो धर्म की शिक्षा पा नीति की शिक्षा दी जानी चाहिए
 हरएक पढ़े लिखे हिंदुस्‍तानी को अपनी भाषा का  हिंदू को संस्‍कृत का  मुसलमान को अरबी का  पारसी को फारसी का और सबको हिंदी का ज्ञान होना चाहिए
 कुछ हिंदुओं को अरबी और कुछ मुसलमानों और परसियों को संस्‍कृत सीखनी चाहिए
 उत्‍तरी और पश्चिमी हिंदुस्तान के लोगों को तामिल सीखनी चाहिए
 सारे हिंदुस्तान के लिए जो भाषा चहिए  वह तो हिंदी ही होनी चाहिए
 उसे उर्दू या नागरी लिपि में लिखने की छूट रहनी चाहिए
 हिंदू मुसलमानों के संबंध ठीक रहें  इसलिए बहुत से हिंदुस्‍तानियों का इन दोनों लिपियों को जान लेना जरूरी है
 ऐसा होने से हम आपस के व्‍यवहार में अँग्रेजी को निकाल सकेंगे
और यह सब किसके लिए जरूरी है
 हम जो गुलाम बन गए हैं उनके लिए
 हमारी गुलामी की वजह से देश की प्रजा गुलाम बनी है
 अगर हम गुलामी से छूट जाए  तो प्रजा तो छूट ही जाएगी
अपने जो धर्म की शिक्षा की बात कही वह बड़ी कठिन है
फिर भी उसके बिना हमारा काम नहीं चल सकता
 हिंदुस्तान कभी नास्तिक नहीं बनेगा
 हिंदुस्तान की भूमि में नास्तिक फल फूल नहीं पकते
 बेशक  यह काम मुश्किल है
 धर्म की शिक्षा का ख्याल करते ही सिर चकराने लगता है
 धर्म के आचार्य दंभी और स्‍वार्थी मालूम होते हैं
 उनके पास पहुँचकर हमें नम्र भाव से उन्हें समझाना होगा
 उसकी कुंजी मुल्‍लों  दस्‍तूरों और ब्राह्मणों के हाथ में है
 लेकिन उनमें अगर सदबुद्धि पैदा ने हो  तो अँग्रेजी शिक्षा के कारण हममें जो जोश पैदा हुआ है उसका उपयोग करके हम लोगों को नीति की शिक्षा दे सकते हैं
 यह कोई बहुत मुश्किल बात नहीं है
 हिंदुस्‍तानी सागर के किनारे पर ही मैल जमा है
 उस मैल से जो गंदे हो गए हैं उन्हें साफ होना है
 हम लोग ऐसे ही हैं और खुद ही बहुत कुछ साफ हो सकते हैं
 मेरी यह टीका करोंड़ों लोगो के बारे में नहीं है
 हिंदुस्‍तान को असली रास्‍ते पर लाने के लिए हमें ही असली रास्‍ते पर आना होगा
 बाकी करोड़ो लोग तो असली रास्‍ते पर ही हैं
 उसमें सुधार  बिगाड़  उन्‍नति  अवनति समय के अनुसार होते ही रहेंगे
 पश्‍चिम की सभ्‍यता को निकाल बाहर करने की ही हमें कोशिश करनी चाहिए
 दूसरा सब अपने आप ठीक हो जाएगा
आप पश्चिम की सभ्‍यता को निकाल बाहर करने की बात करते हैं
 तब तो आप यह भी कहेंगे कि हमें कोई भी मशीन नहीं चाहिए
मुझे जो चोट लगी थी उसे यह सवाल करके आपने ताजा कर दिया है
 मि
 रमेशचंद्र दत्‍त की पुस्‍तक  हिंदुस्तान का आर्थिक इतिहास  जब मैनें पढ़ी  तब भी मेरी ऐसी हालत हो गई थी
 उसका फिर से विचार करता हूँ  तो मेरा दिल भर आता है
 मशीन की झपट लगने से ही हिंदुस्तान पागल हो गया है
 मैन्‍चेस्‍टर ने हमें जो नुकसान पहुँचाया है  उसकी तो कोई हद ही नहीं है
 हिंदुस्तान से कारीगरी जो करीब करीब खतम हो गई  वह मैन्‍चेस्‍टर का ही काम है
लेकिन मैं भूलता हूँ
 मैन्‍चेस्‍टर को दोष कैसे दिया जा सकता है
 हमने उसके कपड़े पहने तभी तो उसने कपड़े बनाए
 बंगाल की बहादुरी का वर्णन जब मैनें पढा़ तब मुझे हर्ष हुआ
 बंगाल में कपड़े की मिलें नहीं हैं  इसलिए लोगों ने अपना असली धंधा फिर से हाथ में ले लिया
 बंगाल बंबई की मिलों को बढा़वा देता है वह ठीक ही हैं  लेकिन अगर बंगाल ने तमाम मशीनों से परहेज किया होता  उनका बायकाट   बहिष्‍कार किया होता  तो और भी अच्‍छा होता
मशीनें यूरोप को उजाड़ने लगी हैं और वहाँ की हवा अब हिंदुस्तान में चल रही है
 यंत्र आज की सभ्‍यता की मुख्‍य निशानी है और वह महापाप है  ऐसा मैं तो साफ देख सकता हूँ
बंबई की मिलों मे जो मजदूर काम करते हैं  वे गुलाम बन गए हैं
 जो औरतें उनमें काम करती हैं  उनकी हालत देखकर कोई भी कॉप उठेगा
 जब मिलों की वर्षा नहीं हुई थी तब वे औरतें भूखों नहीं मरती थीं
 मशीन की यह हवा अगर ज्‍यादा चली  तो हिंदुस्‍तान की बुरी दशा होगी
 मेरी बात आपको कुछ मुश्किल मालूम होती होगी
 लेकिन मुझे कहना चाहिए कि हम हिंदुस्‍तान में मिलें कायम करें  उसके बजाए हमारा भला इसी में है कि हम मैन्‍चेस्टर को और भी रुपए भेजकर उसका सड़ा हुआ कपड़ा काम में लें  क्‍योंकि उसका कपड़ा काम में लेने से सिर्फ हमारे पैसे ही जाएँगे
 हिंदुस्तान में अगर हम मैन्‍चेस्‍टर कायम करेंगे तो पैसा हिंदुस्तान में ही रहेगा  लेकिन वह पैसा हमारा खून चूसेगा  क्‍योकि वह हमारी नीति को बिलकुल खतम कर देगा
 जो लोग मिलों में काम करते हैं उनकी नीति कैसी है  यह उन्‍होंने पूछा जाए
 उनमें से जिन्‍होंने रुपए जमा किए हैं
 उनकी नीति दूसरी पैसेवालों से अच्‍छी नहीं हो सकती
 अमरीका के रॉकफेलरों से हिंदुस्‍तान के रॉकफेलर कुछ कम हैं  ऐसा मानना निरा अज्ञान है
 गरीब हिंदुस्तान तो गुलामी से छूट सकेगा  लकिन अनीति से पैसेवाले बना हुआ हिंदुस्तान गुलामी से कभी नहीं छूटेगा
मुझे तो लगता है कि हमें यह स्‍वीकार करना होगा कि अँग्रेजी राज्‍य को यहाँ टिकाए रखनेवाले ये धनवान लोग ही हैं
 ऐसी स्थिति में ही उनका स्‍वार्थ सधेगा
 पैसा आदमी को दीन बना देता है
 ऐसी दूसरी चीज दुनिया में विषय भोग  शहबत  है
 ये दोनों विषय विषमय हैं
 उनका डंक साँप के डंक से ज्‍यादा जहरीला है
 जब साँप काटता है तो हमारा शरीर लेकर हमें छोड़ देता है
 जब पैसा या विषय काटता है तब यह शरीर  ज्ञान  मन सब कुछ ले लेता है  तो भी हमारा छुटकारा नहीं होता
 इसलिए हमारे देश में मिलें कायम हों  इसमें खुश होने जेसा कुछ नहीं है
तब क्‍या मिलों को बंद कर दिया जाए
यह बात मुश्किल है
 जो चीज स्‍थायी या मजबूत हो गई है  उसे निकालना मुश्किल है
 इसलिए काम शुरू न करना पहली बुद्धिमानी है
 मिल मालिकों की ओर हम नफरत की निगाह से नहीं देख सकते
 हमें उन पर दया करनी चाहिए
 वे यकायक मिलें छोड़ दें  यह तो मुमकिन नहीं है  लेकिन हम उनसे ऐसी बिनती कर सकते हैं कि वे अपने इस साहस को बढ़ाएँ नहीं
 अगर वे देश का भला करना चाहें  तो खुद अपना काम धीरे धीरे कम कर सकते हैं
 वे खुद पुराने  प्रौढ़  पवित्र चरखे देश के हजारों घरों में दाखिल कर सकते हैं
 और लोगों का बुना हुआ कपड़ा लेकर उसे बेच सकते हैं
अगर वे ऐसा न करें तो भी लोग खुद मशीनों का कपड़ा इस्‍तेमाल करना बंद कर सकते हैं
यह तो कपड़े के बारे में हुआ
 लेकिन यंत्र की बनी तो अनेक चीजें हैं
 वे चीजें या तो हमें परदेश से लेनी होंगी या ऐसे यंत्र हमारे देश में दाखिल करने होंगे
सचमुच हमारे देव  मूर्तियाँ  भी जर्मनी के यंत्रों में बनकर आते हैं  तो फिर दियासलाई या आलपिन से लेकर काँच के झाड़ फानूस की तो बात ही क्‍या
 मेरा अपना जवाब तो एक ही है
 जब ये सब चीजें यंत्र से नहीं बनती थीं तब हिंदुस्तान क्‍या करता था
 वैसा ही वह आज भी कर सकता है
 जब तक हम हाथ से आलपिन नहीं बनाएँगे तब तक उसके बिना हम अपना काम चला लेंगे
 झाड़ फानूस को आग लगा देंगे
 मिट्टी के दीए में तेल डालकर और हमारे आँखें  खराब होने से  बचेंगी  पैसे बचेंगे और हम स्‍वदेशी रहेंगे  बनेंगे और स्वराज की धूनी जगाएँगें
यह सारा काम सब लोग एक ही समय में करेंगे या एक ही समय में कुछ लोग यंत्र की सब चीजें छोड़ देंगे  यह संभव नहीं है
 लेकिन अगर यह विचार सही होगा  तो हम हमेशा शोध खोज करते रहेंगे और हमेशा थोड़ी थोड़ी चीजें छोड़ते जाएँगे
 अगर हम ऐसा करेंगे तो दूसरे लोग भी ऐसा करेंगे
 पहले तो यह विचार जड़ पकड़े यह जरूरी है  बाद में उसके मुताबिक काम होगा
 पहले एक ही आदमी करेगा  फिर दस  फिर सौ   यों नारियल की कहानी की तरह लोग बढ़ते ही जाएँगे
 बड़े लोग जो काम करते हैं  उसे छोटे भी करते हैं और करेंगे
 समझें तो बात छोटी और सरल है
 आपको और मुझे दूसरों के करने की राह नहीं देखना है
 हम तो ज्‍यों ही समझ लें त्‍यों ही उसे शुरू कर दें
 जो नहीं करेगा वह खोएगा
 समझते हुए भी जो नहीं करेगा  वह निरा दंभी कहलाएगा
ट्रामगाड़ी और बिजली की बत्‍ती का क्‍या होगा
यह सवाल आपने बहुत देर से किया
 इस सवाल में अब कोई जान नहीं रही
 रेल ने अगर हमारा नाश किया है  तो क्‍या ट्राम नहीं करती
 यंत्र तो साँप का ऐसा बिल है  जिसमें एक नहीं बल्कि सैकड़ों साँप होते हैं
 एक के पीछे दूसरा लगा ही रहता है
 जहाँ यंत्र होंगे वहाँ बड़े शहर होंगे
 जहाँ बड़े शहर होंगे वहाँ ट्रामगाड़ी और रेलगाड़ी होगी
 वहीं बिजली की बत्‍तीं की जरूरत रहती है
 आप जानते होंगे कि बिलायत में भी देहातों में बिजली की बत्‍ती या ट्राम नहीं है
 प्रामाणिक वैद्य और डॉक्टर आपको बनाएँगे कि जहाँ रेलगाड़ी  ट्रामगाड़ी बगैर साधन बढ़े हैं  लोगों की तंदुरुस्‍ती गिरी हुई होती है
 मुझे याद है कि यूरोप के एक शहर में जब पैसे की तंगी हो गई थी तब ट्रामों  वकीलों और डॉक्‍टरों की आमदनी घट गई थी  लेकिन लोग तंदुरुस्‍त हो गए थे
यंत्र का गुण तो मुझे एक भी याद नहीं आता  जब कि उसके अवगुणों से मैं पूरी किताब लिख सकता हूँ
यह सारा लिखा हुआ यंत्र की मदद से छापा जाएगा और उसकी मदद से बाँटा जाएगा  यह यंत्र का गुण है या अवगुण
यह  जहर की दवा जहर है  की मिसाल है
 इसमें यंत्र का कोई गुण नहीं है
 यंत्र मरते मरते कह जाता है कि  मुझसे बचिए  होशियार रहिए  मुझसे आपको कोई फायदा नहीं होने का 
 अगर ऐसा कहा जाए कि यंत्र ने इतनी ठीक कोशिश की  तो यह भी उन्‍हीं के लिए लागू होता है जो यंत्र की जाल में फँसे हुए हैं
लेकिन मूल बात न भूलिएगा
 मन में यह तय कर लेना चाहिए कि यंत्र खराब चीज है
 बाद में हम उसका धीरे धीरे नाश करेंगे
 ऐसा कोई सरल रास्‍ता कुदरत ने ही बनाया नहीं है कि जिस चीज की हमें इच्‍छा हो वह तुरंत मिल जाए
 यंत्र के ऊपर हमारी मीठी नजर के बजाए जहरीली नजर पड़ेगी  तो आखिर वह जाएगा ही
आपके विचारों से ऐसा लगता है कि आप एक तीसरा ही पक्ष कायम करना चाहते हैं
 आज एक्‍स्‍ट्रीमिस्‍ट भी नहीं हैं और मॉडरेट भी नहीं है
यहाँ आपकी भूल होती है
 मेरे मन में तीसरे पक्ष का कोई ख्याल नहीं है
 सबके विचार एक से नहीं रहते
 मॉडरेटों में भी सब एक ही विचार के हैं
 ऐसा नहीं मानना चाहिए
 जिसे  लोगों की  सेवा ही करनी है  उसके लिए पक्ष कैसा
 मैं तो मॉडरेटा की सेवा करूँगा और एक्‍स्‍ट्रीमिस्‍टों की भी करूँगा
 जहाँ विचार से मेरी राय अलग पड़ेगी वहाँ मैं उन्हें नम्रता से बताऊँगा और अपना काम करता चलूँगा
अगर आप दोनों से कहना चाहें तो क्‍या कहेंगे
एक्‍स्‍ट्रीमिस्‍टों से मैं कहूँगा कि आपका हेतु हिंदुस्तान के लिए स्वराज हासिल करने का है
 स्वराज आपकी कोशिश से मिलनेवाला नहीं है
 स्वराज तो सबको अपने लिए पाना चाहिए   और सबको उसे अपना बनाना चाहिए
 दूसरे लोग जो स्वराज दिला दें वह स्वराज नहीं है  बल्कि परराज्‍य है
 इसलिए सिर्फ अँग्रेजों को बाहर निकाला कि अपने स्वराज पा लिया  ऐसा अगर आप मानते हों तो वह ठीक नहीं है
 सच्‍चा स्वराज जो मैने पहले बताया वही होना चाहिए
 उसे आप गोला बारूद से कभी नहीं पाएँगे
 गोला बारूद हिंदुस्तान के सधेगा नहीं
 इसलिए सत्‍याग्रह पर ही भरोसा रखिए
 मन में ऐसा शक भी पैदा न होने दीजिए कि स्वराज पाने के लिए हमें गोला बारूद की जरूरत है
मॉडरेटों से मैं कहूँगा कि हम खाली आजिजी करना चाहें  यह तो हमारी हीनता होगी
 उसमें हम अपना हलकापन कबूल करते हैं
  अँग्रेजों से संबंध रखना हमारे लिए जरूरी है    ऐसा कहना हमारे लिए  ईश्‍वर के चोर बनने जैसा हो जाता है
 हमें ईश्‍वर के सिवा और किसी की जरूरत है  ऐसा कहना ठीक नहीं है
 और साधारण विचार करने से भी हमें लगेगा कि  अँग्रेजों के अभिमानी बनाने जैसा होगा
अँग्रेज बोरिया बिस्‍तर बाँधकर अगर चले जाएँगे  तो हिंदुस्तान अनाथ हो जाएगा ऐसा नहीं मानना चाहिए
 अगर वे गए तो संभव है कि जो लोग उनके दबाव से चूप रहे होंगे वे लड़ेंगे
 फोड़े को दबाकर रखने से कोई फायदा नहीं
 उसे तो फूटना ही चाहिए
 इसलिए अगर हमारे भाग में आपस में लड़ना ही लिखा होगा तो हम लड़ मरेंगे
 उसमें कमजोर को बचाने के बहाने किसी दूसरे की बीच में पड़ने की जरूरत नहीं है
 इसी से तो हमारा सत्‍यानाश हुआ है
 इस तरह कमजोर को बचाना उसे और भी कमजोर बनाने जैसा है
 मॉडरेटों को इस बात पर अच्‍छी तरह विचार करना चाहिए
 इसके बिना स्वराज नहीं प्राप्‍त हो सकता
 मैं उन्हें एक अँग्रेज पादरी के शब्‍दों की याद दिलाऊँगा     स्वराज में अंधाधुंधी बरदाश्‍त की जा सकती है  लेकिन परराज्‍य की व्‍यवस्‍था हमारी कंगाली को बताती है
   सिर्फ उस पादरी के स्वराज का और हिंदुस्‍तान के स्वराज का अर्थ अलग है
 हम किसी का भी जुल्‍म या दबाव नहीं चाहते   चाहे वह गोरा हो या हिंदुस्‍तानी हो
 हम सबको तैरना सीखना और सिखाना है
अगर ऐसा हो तो एक्‍स्‍ट्रामिस्‍ट और मॉडरेट दोनों मिलेंगे   मिल सकेंगे दोनों को मिलना चाहिए  दोनों को एक दूसरे का डर रखने की या अविश्‍वास करने की जरूरत नहीं है
इतना तो आप दोनों पक्षों से कहेंगे
 परंतु अँग्रेजों से क्‍या कहेंगे
उनसे मैं विनय से कहूँगा कि आप हमारे राजा जरूर है
 आप अपनी तलवार से हमारे राजा है या हमारी इच्‍छा से  इस सवाल की चर्चा मुझे करने की जरूरत नहीं
 आप हमारे देश में रहें इसका भी मुझे द्वेष नहीं है
 लेकिन राजा होते हुए भी आपको हमारे नौकर बनकर रहना होगा
 आपका कहा हमें नहीं  बल्कि हमारा कहा आपको करना होगा
 आज तक आप इस देश से जो धन ले गए  वह भले आपने हजम कर लिया
 लेकिन अब आगे आपका ऐसा करना हमें पसंद नहीं होगा
 आप हिंदुस्तान में सिपा‍हगिरी करना चाहें तो रह सकते हैं
 हमारे साथ व्‍यापार करने का लालच आपको छोड़ना होगा
 जिस सभ्यता की आप हिमायत करते हैं
 उसे हम नुकसानदेह मानते हैं
 अपनी सभ्‍यता को हम आपकी सभ्‍यता से कहीं ज्यादा ऊँची समझते हैं
 आपको भी ऐसा लगे तो उसमें आपका लाभ ही है
 लेकिन ऐसा न लगे तो भी आपको  आपकी कहावत के मुताबिक  हमारे देश में हिंदुस्‍तानी होकर रहना होगा
 आपको ऐसा कुछ नहीं करना चाहिए  जिससे हमारे धर्म को बाधा पहुँचे
 राजकर्ता होने के नाते आपका फर्ज है कि हिंदुओं की भावना का आदर करने के लिए आप गाय का माँस खाना छोड़ दें और मुसलमानों के खातिर बुरे जानवर    सूअर  का माँस खाना छोड़ दें
 हम दब गए थे इसलिए बोल नहीं सके  लेकिन आप ऐसा न समझें कि आपके इस बरताव से हमारी भावनाओं को चोट नहीं पहुँची है
 हम स्‍वार्थ या दूसरे भय से आज तक कह नहीं सके  लेकिन अब यह कहना हमारा फर्ज हो गया है
 हम मानते हैं‍ कि आपकी कायम की हुई शालाएँ और अदालतें हमारे किसी काम की नहीं हैं
 उनके बजाए हमारी पुरानी असली शाला और अदालतें ही हमें चाहिए
हिंदुस्तान की आम भाषा अँग्रेजी नहीं बल्कि हिंदी है
 वह आपको सीखनी होगी और हम तो आपके साथ अपनी भाषा में ही व्‍यवहार करेंगे
आप रेलवे और फौज के लिए बेशुमार रुपए खर्च करते हैं  यह हमसे देखा नहीं जाता
 हमें उसकी जरूरत नहीं मालूम होती
 रूस का डर आपको होगा  हमें नहीं है
 रूसी आएँगे तब हम उनसे निबट लेंगे  आप होंगे तो हम दानों मिलकर उनसे निबट लेंगे
 हमें विलायती या यूरोपी कपड़ा नहीं चाहिए
 इस देश में पैदा होने वाली चीजों से ही हम अपना काम चला लेंगे
 आपकी एक आँख मैन्‍चेस्‍टर पर और दूसरी हम पर रहे  यह अब नहीं पुसाएगा
 आपका और हमारा स्वार्थ एक ही है  इस तरह आप बरतेंगे तभी हमारा साथ बना रह सकता है
आपसे यह सब हम बेअदबी से नहीं कह रहे हैं
 आपके पास हथियार बल है  भारी जाहाजी सेना है
 उसके खिलाफ वैसी ही ताकत से हम नहीं लड़ सकते
 लकिन आपको अगर ऊपर कही गई बात मंजूर न हो  तो आपसे हमारी नहीं बनेगी
 आपकी मरजी में आए तो और मुमकिन हो तो आप हमें तलवार से काट सकतें हैं  मरजी में आए तो हमें तोप से उड़ा सकते हैं
 हमें जो पसंद नहीं है वह अगर आप करेंगे  तो हमें तोप से उड़ा सकते हैं
 हमें जो पसंद नहीं है वह अगर आप करेंगे  तो हम आपकी मदद नहीं करेंगे  और बगैर हमारी मदद के आप एक कदम भी नहीं चल सकेंगे
संभव है कि अपनी सत्‍ता के मद में हमारी इस बात को आप हँसी में उड़ा दें
 आपका हँसना बेकार है  ऐसा आज शायद हम नहीं दिखा सकें
 लेकिन अगर हममें कुछ दम होगा  तो आप देखेंगे कि आपका मद बेकार है और आपका हँसना  विनाश काल की  विपरीत बुद्धि की निशानी है
हम मानते हैं कि आप स्‍वभाव से धार्मिक राष्‍ट्र की प्रजा हैं
 हम तो धर्मस्‍थान में ही बसे हुए हैं
 आपका और हमारा कैसे साथ हुआ  इसमें उतरना फिजूल है
 लेकिन इस संबंध का हम दोनों अच्‍छा उपयोग कर सकते हैं
आप हिंदुस्तान में आनेवाले जो अँग्रेज हैं वे अँग्रेज प्रजा के सच्‍चे नमूने नहीं हैं  और हम जो आधे अँग्रेज जैसे बन गए हैं वे भी सच्‍ची हिंदुस्‍तानी प्रजा के नमूने नहीं कहे जा सकते
 अँग्रेज प्रजा को अगर आपकी करतूतों के बारे में सब मालूम हो जाए  तो वह आपके कामों के खिलाफ हो जाए
 हिंद की प्रजा ने तो आपके साथ संबंध थोड़ा ही रखा है
 आप अपनी सभ्यता को  जो दरअसल बिगाड़ करने वाली है  छोड़ कर अपने धर्म की छानबीन करेंगे  तो आपको लगेगा कि हमारी माँग ठीक है
 इसी तरह आप हिंदुस्तान में रह सकते हैं
 अगर उस ढंग से आप यहाँ रहेंगे तो आपसे हमें जो थोड़ा सीखना है वह हम सीखेंगे और हमसे आपको जा बहुत सीखना है वह आप सीखेंगे
 इस तरह हम  एक दूसरे से  लाभ उठाएँगे और सारी दुनिया को लाभ पहुँचाएँगे
 लेकिन यह तो तभी हो सकता है जब हमारे संबंध की जड़ धर्म क्षेत्र में जमे
राष्‍ट्र से आप क्‍या कहेंगे
राष्‍ट्र कौन
अभी तो आप जिस अर्थ में यह शब्‍द काम में लेते हैं उसी अर्थ वाला राष्‍ट्र  यानी जो लोग यूरोप की सभ्‍यता में रंगे हुए हैं  जो स्वराज की आवाज उठा रहे हैं
इस राष्‍ट्र से मैं कहूँगा कि जिस हिंदुस्‍तानी को  स्वराज की  सच्‍ची खुमारी यानी मस्‍ती चढ़ी होगी  वही अंगेजों से ऊपर की बात कह सकेगा और उनके रोब से नहीं दबेगा
सच्‍ची मस्‍ती तो उसी को चढ़ सकती है  जो ज्ञानपूर्वक   समझबूझकर   यह मानता हो की हिंद की सभ्‍यता सबसे अच्‍छी है और यूरोप की सभ्‍यता चार दिन की चाँदनी है
 वैसे सभ्‍यताएँ तो आज तक कई हो गईं और मिट्टी में मिल गईं  आगे भी कई होंगी और मिटृी में मिल जाएँगी
सच्‍ची खुमारी उसी को हो सकती है  जो आत्‍म्‍बल अनुभव करके शरीर बल से नहीं दबेगा और निडर रहेगा तथा सपने में भी तोप बल का उपयोग करने की बात नहीं सोचेगा
सच्‍ची खुमारी उसी हिंदुस्‍तानी को रहेगी  जो आज की लाचार हालत से बहुत ऊब गया होगा और जिसने पहले से ही जहर का प्‍याला पी लिया होगा
ऐसा हिंदुस्‍तानी अगर एक ही होगा  तो वह भी ऊपर की बात अँग्रेजों से कहेगा और अँग्रेजों को उसकी बात सुननी पड़ेगी
ऊपर की माँग नहीं है  वह हिंदुस्‍तानियों के मन की दशा को बताती है
 माँगने से कुछ नहीं मिलेगा  वह तो हमें खुद लेना होगा
 उसे लेने की इममें ताकत होनी चाहिए
 यह ताकत उसी में होगी
जो अँग्रेजी भाषा का उपयोग लाचारी से ही करेगा
जो वकील होगा तो अपनी वकालत छोड़ देगा और खुद घर में चरखा चलाकर कपड़े बुन लेगा
जो वकील होने के कारण अपने ज्ञान का उपयोग सिर्फ लोगों को समझाने और लोगों की आँखे खोलने में करेगा
जो वकील होकर वादी प्रतिवादी   मुद्दई और मुद्दालेह   के झगड़ों में नहीं पड़ेगा  अदालतों को छोड़ देगा और अपने अनुभव से दूसरों की अदालतें छोड़ने के लिए समझाएगा
जो वकील होते हुए भी जैसे वकालत छोड़ेगा और न्‍यायाधीशपन भी छोड़ेगा
जो डॉक्टर होते हुए भी अपना पेशा छोड़ेगा और समझेगा कि लोगों की चमड़ी चोंथने के बजाए बेहतर है कि उनकी आत्‍मा को छूआ जाए और उसके बारे में शोध खोज करके उन्हें तंदुरुस्‍त बनाया जाए
जो डॉक्‍टर होने से समझेगा कि खुद चाहे जिस धर्म का हो  लेकिन अँग्रेजी वैदकशालाओं   फार्मसियों   में जीवों पर जो निर्दयता की जाती है  वैसी निर्दयता से  बनी हुई दवाओं से  शरीर को चंगा करने के बजाए बेहतर है कि शरीर रोगी रहे
जो डॉक्‍टर होने पर भी खुद चरखा चलाएगा और जो लोग बीमार होंगे उन्हें उनकी बीमारी का सही कारण बताकर उसे दूर करने के लिए कहेगा  निकम्‍मी दवाएँ देकर उन्हें गलत लाड़ नहीं लड़ाएगा
 वह तो यही समझेगा कि निकम्‍मी दवाएँ न लेने से बीमार की देह अगर गिर भी जाए  जो उससे दुनिया अनाथ नहीं हो जाएगी  और यही मानेगा कि उसने बीमार पर सच्‍ची दया की है
जो धनी होने पर भी धन की परवाह किए बिना अपने मन में होगा वही कहेगा और बड़े से बड़े सत्‍ताधीश की भी परवाह न करेगा
जो धनी होने से अपना रुपया चरखे चालू करने में खरचेगा और खुद सिर्फ स्‍वदेशी माल का इस्‍तेमाल करके दूसरों को भी ऐसा करने के लिए बढा़वा देगा
दूसरे हर हिंदुस्‍तानी की तरह जो यह समझेगा कि यह समय पश्च्याताप का  प्रायश्चित का और शोक का है
जो दूसरे हर हिंदुस्‍तानी की तरह यह समझेगा कि अँग्रेजों की कसूर निकालना बेकार है
 हमारे कसूर की वहज से वे हिंदुस्तान में आए  हमारे कसूर के कारण ही वे यहाँ रहते हैं और हमारा कसूर दूर होगा तब वे यहाँ से चले जाएँगे या बदल जाएँगे
दूसरे हिंदुस्‍तानियों की तरह जो यह समझेगा कि मातम के वक्‍त मौज शौक नहीं हो सकते
 जब तक हमें चैन नहीं है तब तक हमारा जेल में रहना या देशा निकाला भोगना ही ठीक है
जो दूसरे हिंदुस्‍तानियों की तरह यह समझेगा कि लोगों को समझाने के बहाने जेल में न जाने की खबरदारी रखना निरा मोह है
जो दूसरे हिंदुस्‍तानियों की तरह यह समझेगा कि कहने से करने का असर अद्भुत होता है  हम निडर होकर जो मन में है वही कहेंगे और इस तरह कहने का जो नतीजा आए उसे सहेंगे  तभी हम अपने कहने का असर दूसरों पर डाल सकेंगे
जो दूसरे हिंदुस्‍तानियों की तरह यह समझेगा कि हम दुख सहन करके ही बंधन पानी गुलामी से छूट सकेंगे
जो दूसरे हिंदुस्‍तानियों की तरह समझेगा कि अँग्रेजों की सभ्‍यता को बढ़ावा देकर हमने जो पाप किया है  उसे धो डालने के लिए अगर हमें मरने तक भी अंदमान में रहना पड़े  तो वह कुछ ज्‍यादा नहीं होगा
जो दूसरे हिंदुस्‍तानियों की तरह समझेगा कि कोई भी राष्‍ट्र दुख सहन किए बिना ऊपर चढ़ा नहीं है
 लड़ाई के मैदान में भी दुख ही कसौटी होता है  न कि दूसरे को मारना
 सत्‍याग्रह के बारे में भी ऐसा ही है
जो दूसरे हिंदुस्‍तानियों कि तरह समझेगा कि यह कहना कुछ न करने के लिए एक बहाना भर है कि  जब सब लोग करेंगे तब हम भी करेंगे 
 हमें ठीक लगता है इसलिए हम करें  जब दूसरों को ठीक लगेगा तब वे करेंगे
   यही करने का सच्‍चा रास्‍ता है
 अगर मैं स्‍वादिष्‍ट भोजन देखता हूँ  तो उसे खाने के लिए दूसरे की राह नहीं देखता
 ऊपर कहे मुताबिक प्रयत्‍न करना  दुख सहना यह स्‍वादिष्‍ट भोजन है
 ऊबकर लाचारी से करना या दुख सहना यह स्‍वादिष्‍ट भोजन है
 ऊपर लाचारी से करना या दुख सहना निरी बेगार है
सब ऐसा कब करेंगे और कब उसका अंत आएगा
आप फिर भूलते हैं
 सबकी न तो मुझे परवाह है  न आपको होनी चाहिए
  आप अपना देख लीजिए  मैं अपना देख लूँगा    यह स्‍वार्थ   वचन माना जाता है  लेकिन यह परमार्थ वचन भी है
 मैं अपना उजालूँगा   अपना भला करूँगा  तभी दूसरे का भला कर सकूँगा
 अपना कर्तव्‍य मैं कर लूँ  इसी में काम की सारी सिद्धियाँ समाई हुई हैं
आपको बिदा करने से पहले फिर एक बार में यह दोहराने की इजाजत चाहता हूँ कि
अपने मन का राज्‍य स्वराज है
उसकी कुंजी सत्‍याग्रह  आत्मबल या करुणा बल है
उस बल को आजमाने के लिए स्‍वेदशी को पूरी तरह अपनाने की जरूरत है
हम जो करना चाहते हैं वह अँग्रेजों के लिए  हमारे मन में  द्वेष है इसलिए यह उन्हें सजा देने के लिए नहीं करें  बल्कि इसलिए करें कि ऐसा करना हमारा कर्तव्‍य है
 मतलब यह कि अँग्रेज अगर नमक महसूल रद कर दें  लिया हुआ धन वापस कर दें  सब हिदुस्‍तानियों को बड़े बड़े ओहदे दे दें और अँग्रेजी भाषा काम में लाएँगे  या उनकी हुनर कला का उपयोग करेंगे सो बात नहीं है
 हमें यह समझना चाहिए कि वह सब दरअसल नहीं करने जैसा है  इसलिए हम उसे नहीं करेंगे
मैंने जो कुछ कहा है वह अँग्रेजों के लिए द्वेष होने के कारण नहीं  बल्कि उनकी सभ्‍यता के लिए द्वेष होने के कारण कहा है
मुझे लगता है कि हमने स्वराज का नाम तो लिया  लेकिन उसका स्‍वरूप हम नहीं समझे हैं
 मैंने उसे जैसा समझा है वैसा यहाँ बताने की कोशिश की है
हिंद स्वराज  के हिंदी अनुवाद के लिए गांधीजी ने जो प्रस्‍तावना लिखी थी  जिसमें उन्‍होंने मिलों के बारे में नीचे की बात कही थी
यह पुस्‍तक मैंने सन      में लिखी थी
    वर्ष के अनुभव के बाद भी मेरे विचार जैसे उस समय थे वैसे ही आज हैं
 मैं आशा करता हूँ कि पाठक मेरे इन विचारों को प्रयोग करके उनकी सिद्धता अथवा असिद्धता का निर्णय कर लेंगे
मिलों के संबंध में मेरे विचारों में इतना परिवर्तन हुआ है कि हिंदुस्तान की आज की हालत में मैन्चेस्‍टर के कपड़े के बजाय हिंदुस्तान की मिलों का प्रोत्‍साहन देकर भी अपनी जरूरत का कपड़ा हमें अपने देश में ही पैदा कर लेना चाहिए
सन
हिंद स्वराज  के अँग्रेजी अनुवाद की प्रस्तावना लिखते हुए गांधीजी ने इस पुस्‍तक का एक ग्राम्य शब्‍द सुधारने की इच्‍छा बताई थी
इस समय इस पुस्‍तक को इसी रूप में प्रकाशित करना मैं आवश्‍यक समझता हूँ
 परंतु यदि इसमें मुझे कुछ भी सुधार करना हो  तो मैं एक शब्‍द सुधारना चाहूँगा
 एक अँग्रेज महिला मित्र को मैंने वह शब्‍द बदलने का वचन दिया है
 पार्लियामेंट को मैंने वेश्‍या कहा है
 यह शब्‍द उन बहन को पसंद नहीं है
 उनके कोमल हृदय को इस ग्राम्‍य भाव से दुख पहुँचा है
