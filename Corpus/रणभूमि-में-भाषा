मैं क्यों लिखता हूं
 मुझे लगता है कि एक लेखक के रूप में सबसे मुश्किल सवाल शायद यही है
 मैंने छोटे बडे बहुत से लेखकों को इस सवाल का उत्तर देते पढा सुना है
कई बार उत्तरों की साफगोई या पारदर्शिता से मैं चमत्कृत हुआ हूं और बाज वक्त उनमें छिपी लेखकीय कौशल से भरपूर हिपोक्रेसी ने मुझे निराश भी किया है
 पर मुझे लगता है कि इस सवाल से हर लेखक को जीवन में कभी न कभी दो चार होना ही पडता है
मैं क्यों लिखता हूं से मैं एक दूसरा प्रश्न साहित्य क्यों
 जोडक़र बात करना चाहता हूं 
 इन दोनो प्रश्नो के जरिये मैं अपनी रचना प्रक्रिया और मनुष्य के जीवन में साहित्य की जरूरत और प्रासंगिकता को रेखांकित करने की कोशिश करूंगा
 साहित्य की जरूरत और लिखने की मजबूरी  दोनो में जबर्दस्त संबंध है
 साहित्य क्यों
 के बहाने उन बहसों का जिक्र किया जा सकता है जो समय समय पर साहित्य की दुनियां में होती रही है और जिनमें कभी भी कोई अंतिम फैसला नहीं सुनाया जा सका है और जो आज भी जारी है 
 साहित्य क्या स्वांतः सुखाय है या उसके रचयिता के सामने पाठक अथवा श्रोता के रुप में एक बडा समूह है जिनको ध्यान में रखकर वह रचता है
 साहित्य का मुख्य उद्देश्य क्या लोक रंजन ही है अथवा उसके कुछ वृहत्तर सामाजिक सरोकार भी हैं
 आजकल साहित्य की स्वायत्तता की बातें की जा रहीं हैं   शब्दों के बीच के शून्य का जिक्र हो रहा है   साहित्य का एक अलग लोकत्रंत्र होता है कुछ लोग इसकी घोषणा कर रहें हैं
 ऐसे समय में जब विचारधारा के अंत की बातें की जा रहीं हैं  तब क्या साहित्य और विचार के बीच कोई रिश्ता हो सकता है
 बहुत सारे प्रश्न हैं जिनपर लम्बे समय से बहस चल रही है
मेरा लिखना मेरे बचपन से जुडा है
 मेरा बचपन काफी हद तक सुरक्षित था
 एक खास तरह की मध्यवर्गीय सुरक्षा थी जिसमें काफी हद तक शिक्षा  स्वास्थ्य  भोजन  कपडा के बारे में चिंता करने की जरुरत नहीं थी
 पिता सरकारी नौकर थे और हर दूसरे तीसरे साल उनका तबादला होता रहता था
 इसमें दिक्कत यह थी कि हर तबादले के साथ स्कूल बदल जाते थे और उनके साथ संगी साथी भी बदल जाते
 पुरानी जगह छूटने पर दुख होता
 सामान ट्रक पर लद रहा होता और हम लोग घर के एक एक कमरे में जाते  पेड पौधों से विदा लेते 
बाहर विदा देने खडे दोस्तों से खतो किताबत और फिर मिलने के वादे किये जाते
 छूट रहे शहर में बार बार आने के इरादों के साथ हम अलग होते
 जल्दी ही नये शहर में मन रम जाता  नये स्कूल और नयी पाठय पुस्तकें लुभाने लगते और नये दोस्त बन जाते
पुरानो से खतो किताबत कुछ दिनों तक जोर शोर से चलती और फिर अनियमित होते होते कब खत्म हो जाती पता भी नहीं चलता
 ज्यादातर छूटे शहरों में फिर लौटना कभी नहीं हुआ
इस बचपन मे किताबों का खूब दखल था
 चार भाई और एक बहन में दो यानि मैं और विकास किताबों के शौकीन थे
उन दिनों छोटे शहरों में भी अद्भुत पुस्तकालय हुआ करते थे 
खास तौर से बहराइच का महाराज सिंह पुस्तकालय और आजमगढ का म्यूनिसपल पुस्तकालय याद आ रहा है
 बहराइच में हम दर्जा नौ और दस के छात्र थे
 रोज का औसत एक किताब का रहता 
 शाम को नियमित पुस्तकालय जाते और घर या स्कूल में पाठय पुस्तकों के बीच छिपाकर पढी ग़यी किताबें वापस करते
 वह धर्मयुग और हिन्दुस्तान का दौर था
 जिस दिन इनके आने का दिन होता हम लोग स्कूल से दौडते हुये लौटते और कोशिश करते कि पत्रिका पहले हमारे हाथ लगे 
 एक पढता रहता और दूसरा ललचाई ईष्यालू निगाहों से उसे ताकता और आस पास मंडराता
 तब किताबों की दुनियां में सरकारी खरीद और लुटेरे प्रकाशकों का भी प्रवेश नहीं हुआ था
 किताबें सस्ती थीं
 हिन्द पॉकेट बुक्स से विश्व के क्लासिक एक रुपये में छपे थे
 उनकी घरेलू लाइब्रेरी योजना हर महीने घर बैठे पाँच छः अद्भुत पुस्तकें उपलब्ध करा देतीं थी
 इन सबने पढने का और खूब पढने का मौका दिया

इनमें दुनियाँ भर का श्रेष्ठ साहित्य तो था ही साथ में इब्ने शफी बी
ए
 और गुलशन नन्दा का कचरा भी था जिसमें कई बार भांग के पकौडे जैसी चौसठ पेजी नाम से मशहूर किताबें भी होतीं
पर इस बचपन में कुछ ऐसा भी था जिसने मुझे अन्तर्मुखी बनाया
 अन्तर्मुखी इस अर्थ में नहीं कि बाहरी दुनियां से संवाद करने की इच्छा नहीं थी 
 इस अर्थ में कि इस संवाद के लिये आत्मविश्वास नहीं बचा था
 बाहरी दुनियां से संपर्क होते ही आवाज लडख़डाने लगती या नजरें झुक जातीं
 आत्मविश्वास के इस क्षरण के पीछे बहुत से कारण थे
 उनपर कभी फिर विस्तार से लिखूंगा
बाहर से भीतर की यात्रा में अपने को अभिव्यक्त करने का सबसे सशक्त माध्यम लेखन हो सकता था
 इसमें भीतर उमड घुमड रहे को बाहर निकालने की सुविधा तो थी ही अपने को दूसरों से अलग दिखाने का संतोष भी था
 लिखने की शुरूआत अक्सर कविता से होती है
 मेरी भी उसी से हुयी
 बडा लेखक बनने के लिये उपनाम की भी जरूरत होती है शायद इस तरह का भाव था  इसीलिये एक उपनाम भी चुना गया और कुछ दिनों तक विभूति नीरद के नाम से लिखता रहा
जल्दी ही दो चीजें साफ हो गयीं
 एक तो कविता अपने बस की नहीं थी और दूसरा उपनाम लेखक बनने के लिये जरूरी नहीं है
 अपने शुरूआती लेखन को अगर एक वाक्य में परिभाषित करना हो तो मैं यही कहूंगा कि यह एक तरह से अपने को दूसरे से विशिष्ट और अलग साबित करने का प्रयास था जिससे उस हीनता बोध से बाहर निकला जा सके जो पूरे अस्तित्व को बुरी तरह जकडे हुये था
अन्दर की बेचैनी ने मुझे बाहर बहुत भटकाया
 यह भटकन सम्बन्धों से लेकर देश दुनियां को समझने की जिज्ञासा तक फैली थी
 इन सब पर भी फिर कभी विस्तार से
 आस पास जो कुछ घट रहा था   खास तौर से देश और दुनियां में  उसे समझने और थोडा बहुत हस्तक्षेप करने की चाहत आर
 एस
एस
  लोहिया से होते हुये मार्क्स तक ले गयी
बनारस हिन्दू विश्वविद्याालय में बी
ए
 करते हुये कवि गोरख पाण्डे से हुयी दोस्ती ने जीवन को समझने में सबसे ज्यादा मदद की और उनसे मिली शुरूआती मार्क्सवादी समझ ने आस्था या श्रद्वा के मुकाबले तर्क और विवेक को तरजीह देना सिखाया
मुझे मार्क्सवाद ने भी बहुत शक्ति दी है 
 मार्क्सवाद ने मुझे आशावादी और नास्तिक बनाया 
सोच समझकर नास्तिक बनने से सबसे बडा लाभ यह हुआ कि मैंने कभी भी अपनी दिक्कतों का हल ईश्वर में नहीं ढूंढा
कश्मीर में दो साल की तैनाती के दौरान ऐसे मौके कई बार आये जब मुझे लगा कि अब घर लौट पाना मुश्किल है  तब भी मुझे ईश्वर याद नहीं आया
 आशावाद ने मुझमें मनुष्य की बुनियादी अच्छाइयों में आस्था जगायी
 मैं मार्क्सवाद का बहुत ॠणी हूँ
 यह मार्क्सवाद ही था जिसके कारण बडे   बडे साम्प्रदायिक दंगों के दौरान भी मैं हिन्दू होने से बचा रहा
मेरे लिए हिन्दू और मुस्लिम बलवाई एक जैसे रहे
 मार्क्सवाद नें ही वह आंतरिक शक्ति दी जिसके बल पर मैं सरकारी नौकरी करते हुये भी हिन्दुत्व के खिलाफ खुलकर बोलता रहा
 मजेदार बात यह है कि मुझे व्यक्तिगत रूप से न जानने वाले आम तौर से यह मान लेतें हैं कि मैं रिटायर हो चुका हूं
 उन्हें इसपर जल्दी यकीन नहीं आता कि नौकरी में रहते हुये कैसे एक आदमी राज्य के फासीवादी चरित्र की मुखालफत कर सकता है
साहित्य की दुनियां में एक पुलिस वाले की दखलअंदाजी अमूमन अनाधिकृत मानी जाती है 
जैसे ही सामने वाले को यह पता चलता है कि आप पुलिस में हैं वह आश्चर्य से मुहँ बा देता है और पहली प्रतिकि्रया यह होती है कि अरे आप पुलिस में रहते हुए लिखने पढने का काम कैसे कर लेतें हैं 
 कुछ ईष्यालू शुभचिंतक इसे कुछ इस तरह कहतें हैं कि भइये अपने इलाके में ही हाथ पैर मारो  लिखना   लिखाना तुम्हारे बस का नहीं है
जादुई यथार्थ का  कापीराइट  अपने नाम लिखवाये हुए एक कथाकार ने मुझे लताडते हुए एक बार यह दुख भी प्रकट किया था कि सारे असफल पुलिस अधिकारी सफल लेखक बनने की कोशिश करतें हैं 
 उन्होंने मुझे कुछ सफल पुलिस अधिकारियों  जैसा बनने की सलाह भी दी थी 
यह बात दीगर है कि उनकी सूची के कई अधिकारी ऐसे थे जिन्हें ज्यादातर पुलिसवाले ही नहीं जानते थे और सूची में उनका नाम सिर्फ इसलिए था कि वे ऐसी जगहों पर थे कि जहाँ से इस कथाकार का कुछ भला कर सकते थे
दरअसल हिंदी समाज की दिक्कत यह है कि सालों  साल यह समाज एक खास ग्रंथि से पीडित रहा है 
लोग मानतें रहें हैं कि हिंदी में लेखन या तो अध्यापक करेगा या पत्रकार
 थोडे बहुत फ्रीलांसर दिखतें हैं जो सिर्फ लिखकर जीविका चलातें हैं पर कोई किरानी  व्यापारी  डॉक्टर   वकील  इंजीनियर  आर्किटेक्ट  पुलिसवाला  दूसरे सरकारी पेशों से जुडा व्यक्ति या ऐसे ही किसी बाहरी समाज का सदस्य अगर लेखन में दिलचस्पी दिखाने लगे  तो फौरन हाहाकार मच जाता है
 मुदर्रिस शोर मचाने लगतें हैं यह कव्वा कहाँ से हंसों की पांत में आ गया  लेकिन सारी अच्छी बातों की तरह यहाँ भी हुआ कुछ इस तरह से है कि सारे प्रयासों के बावजूद लेखन के हाशिये पर ढकेले गये लोग कूद  फांद कर केन्द्र में आ गयें हैं
 छोटे  बडे और तरह  तरह के पेशों से जुडे लोग रचनात्मक लेखन से जुड ग़यें हैं
इनका अनुभव संसार भिन्न है   इनके जरिया माश में प्रयुक्त होने वाली भाषा भिन्न है और ये शिल्प के स्तर पर रचनात्मकता की नयी जमीनें तोड रहें हैं
पुलिस के पेशे से जुडे तमाम लोग भी रचनात्मक लेखन में आये और अपराध  राजनीति तंत्र  भ्रष्टाचार या संवेदनशीलता की दुनियाँ से हिन्दी पाठकों का ज्यादा प्रामाणिक साक्षात्कार हुआ
 यह मानना कि पुलिस की जिंदगी रचनात्मकता विरोधी है और इसीलिए किसी पुलिसकर्मी का साहित्य सृजन कोई अजूबा है   सही नहीं है
 इस तर्क से तो देश में किसी सरकारी नौकर का रचनात्मक लेखन से जुडना अजूबा होना चाहिए क्योंकि हमारी पूरी नौकरशाही ही संवेदनहीन और रचनात्मकता विरोधी है
 यहाँ सब  कुछ घिसी पिटी लकीर पर चलता है
पिछले कुछ वर्षों में जिस तरह की राजनीतिक निरंकुशता और लंपटता बढी है  उसमें नौकरशाह के लिये कुछ नया करने के अवसर और भी कम हो गयें हैं
 पूरा सरकारी तंत्र ही अक्षमता  भ्रष्ट आचरण   चापलूसी  असंवेदनशीलता और निरंकुशता में लिप्त हो गया है
 मैं नहीं मानता कि सरकार के दूसरे अंग इस मामले में पुलिस से कुछ भिन्न हैं
अब अगर इसी पूरी गलाजत में कोई अपनी रचनात्मकता बचाये रख पाता है तो यह उसकी अपनी व्यक्तिगत उपलब्धि है
एक पुलिसकर्मी का जीवन जीते हुए साहित्य से जुडे होने पर मनुष्य बने रहने में मदद मिलती है 
मैं मानता हूँ पुलिस में जानवर बनने की संभावना बहुत है   किसी भी दूसरी सरकारी नौकरी के मुकाबले बहुत ज्यादा
डी  ह्यूंमिनाइजेशन की यह प्रकि्रया इतनी खामोशी से होती है कि आपको पता भी नहीं चलता और आप धीरे धीरे मनुष्य से पशु में परिवर्तित होते जातें हैं
 इस प्रक्रिया से लडने का एक ही उपाय है  आपको रचनात्मकता से जुडे रहना होगा
 जरूरी नहीं है कि यह क्षेत्र साहित्य ही हो
 यह क्षेत्र संगीत पेंटिंग   फोटोग्राफी  पर्यटन   कुछ भी हो सकता है
 यही जुडाव आपको मनुष्य बने रहने में मदद करता है
पुलिस की नौकरी ने मुझे असंख्य पात्र दिये
 मेरे सारे उपन्यासों में ऐसे पात्र भरे हुएं हैं जो कभी न  कभी मुझसे पेशेगत कारणों से टकरायें हैं 
 पुलिस अधिकारी की हैसियत से मैं दु खी  दरिद्र जनता के करीब आया और इसी हैसियत से तमाम दलाल  हत्यारे  उचक्के   बलात्कारी  लुटेरे  राजनेता  संवेदन  शून्य नौकरशाह   झूठे  मक्कार और भोले  भाले लोगों के संपर्क में आया और मेरे अंदर के लेखक ने उनका करीब से अध्ययन किया है
 मैं जितना ॠणी एक पुलिस अधिकारी के रूप में साहित्य का हूँ  उतना ही एक साहित्यकार के रूप में पुलिस के पेशे का भी हूँ 
अगर मैं इस पेशे में न होता तो बहुत मुमकिन है कि मैं एक विशाल अनुभव संसार से वंचित रह जाता
साहित्य कभी मेरे लिये स्वांतः सुखाय नहीं रहा
 मुझे यह मानने में हमेशा हिचक रही है कि साहित्य सिर्फ लोकरंजन के लिये ही है
 जब कोई साहित्य के लोकतंत्र की बात करता है और उसके समाज निरपेक्ष स्वरूप की कामना करता है तब वह मुझे वह व्यक्ति बहुत आश्वस्त नहीं कर पाता 
साहित्य हमेशा से मेरे लिये एक समाज सापेक्ष कर्म रहा है
 मैं यह जरूर मानता हूं कि रचना में कहने की कला का भी महत्व है
 सिर्फ नारा या झण्डा पताका बडी रचना नहीं बना सकते
नक्सलवादी आंदोलन के प्रभाव तले लिखी गयी कहानियां इस बात का उदाहरण हैं कि बडे सरोकारों वाली रचनायें कैसे आसानी से विस्मृत हो जातीं हैं 
 उस दौर में हर कहानी के अंत में किसान लाल झण्डों के साथ जमींदार को घेर लेते थे 
अंततः ये कहानियां सिर्फ नारा बन कर रह गयीं
 मेरा मानना है कि अपने सारे सरोकारों के बावजूद कहानी को कहानी भी होना पडेग़ा और कहानी तभी बनेगी जब उसमें भाषा  शिल्प  कथ्य और प्रस्तुति के धरातल पर रचनाकार की मेहनत और मौलिकता दिखायी दे
कहा जा सकता है कि हम एक भयानक और मुश्किल समय में रह रहें हैं 
यह हमारे जीवन में आदर्शों के फालतू हो जाने का समय है
 सोवियत रूस के टूटते ही घोषित कर दिया गया कि विचार धारा का अंत हो गया
 देश और दुनियां के स्तर पर हम धार्मिक उन्माद   कठमुल्लापन और एक नये तरह के उपनिवेशवाद का उदय देख रहें हैं
पिछले दो तीन दशकों में बावरी मस्जिद रामजन्मभूमि विवाद के चलते बडे पैमाने पर हिन्दुओं के मध्यवर्ग का साम्प्रदायीकरण हुआ है 
मजेदार बात यह है कि इस साम्प्रदायिकता का मुकाबला प्रगतिशील शक्तियां नहीं कर रहीं हैं
 इसके मुकाबले के लिये घोर लंपट  अवसरवादी और जातियों की राजनीति करने वाली शक्तियां मैदान में हैं
 उत्तरप्रदेश और बिहार इस प्रवृत्ति के सबसे बडे उदाहरण हैं
 जातिवादी राजनीति अंततः साम्प्रदायिक हो जाती है
 इसीलिये मुझे तो कभी भी उम्मीद नहीं रही कि इन शक्तियों के बल पर साम्प्रदायिकता का मुकाबला किया जा सकता है
बहुसंख्यक समुदाय की साम्प्रदायिकता का सबसे बडा खतरा यह है कि वह राज्य पर कब्जा कर सकती है और इस तरह एक फासिस्ट स्टेट का निर्माण हो सकता है
 हमारे देश में ऐसा होते  होते रह गया है पर खतरा अभी टला नहीं है
 बहुसंख्यक समुदाय की साम्प्रदायिकता का दूसरा बडा खतरा यह है कि यह अल्पसंख्यकों में उदार और प्रगतिशील शक्तियों को बेचारा बना देतीं हैं 
 अपने समुदाय में जीवित रहने के लिये उन्हें कट्टरपंथियों की भाषा बोलनी पडती हैं
पिछले कुछ वर्षों में देश में मुल्ला मौलवियों का असर जिस तरह बढा है और जिस तरह वे हाशिये पर पहुंचे लोगों   खास तौर से औरतों को लेकर और अधिक कट्टर हुयें हैं वह इसी खतरे की तरफ इशारा करता है 
 हमारे जीवन में आजादी के बाद आधुनिकता  प्रगतिशीलता और विवेक की जो उम्मीदें जगी थी वे खतरे में है
दुनियां के स्तर पर भी काफी कुछ चिंताजनक घट रहा है 
भूमण्डलीकरण ने दुनियां को एक ध्रुवीय कर दिया है 
पूरे विश्व में सिर्फ एक महाशक्ति बची है जो अपनी जरूरत के मुताबिक तालिबान पैदा करती है और फिर जरूरत खत्म हो जाने के बाद उन्हें नष्ट करने के लिये बम बरसाती है 
पूरी दुनियां में यह महाशक्ति सैनिक तानाशाहों   धार्मिक कठमुल्लों तथा जनता की दुश्मन सरकारों को समर्थन देती है और स्वंय को प्रजातंत्र के रक्षक के रूप में भी पेश करती है 
 विश्व के सारे व्यापार और युद्ध इसी की मर्जी से हो रहें हैं
 समाजवादी राज्य व्यवस्थायें अपने  अपने अंर्तविरोधों से नष्ट हो गयीं हैं और साम्राज्यवाद विरोधी किसी भी बडी संभावना के लक्षण नहीं दिखायी दे रहें हैं
ऐसे मुश्किल समय में साहित्य की क्या भूमिका हो सकती है 
 हमारे यहां तो कई लोगों ने न लिखने के कारण तलाशने शुरू कर दियें हैं
 बहुतों का मानना है कि पूरा समय ही इतना रचना विरोधी है कि अब लिखने का कोई अर्थ नहीं है
 ऐसे समय में किसी बडी रचना की उम्मीद नहीं की जा सकती 
मैं इन लोगों से सहमत नहीं हो पाता हूं
 मेरा तो मानना यह है कि मुश्किल समय में ज्यादा बडी रचना संभव होती है 
सोवियत रूस का उदाहरण सामने है 
 क्रान्ति के पहले जब रूसी जनता निरंकुश सांमतों और मनुष्य विरोधी चर्च के बूटों तले रौंदी जा रही थी तब उसने तालस्ताय ¸ चेखव  पुश्किन  तुर्गनेव और गोर्की जैसे बडे लेखक पैदा किये
 क्रांति के बाद जब समय अपेक्षाकृत बेहतर हो गया तब एक भी लेखक इनके पाये का नहीं दिखायी देता
 मायकोवस्की या पास्तनाक जैसों का क्या हाल हुआ  हम सब जानतें हैं
मुश्किल वक्त बडा साहित्य रचवाता है
 पर यह साहित्य शून्य से पैदा नहीं होता
 इसके लिये एक लम्बी वैचारिक तैयारी की जरूरत होती है
 आज दिक्कत यही है कि इस वैचारिक तैयारी के उपकरण गायब हो गयें हैं
 विचारधारा के अंत ने आदर्शों का अंत कर दिया है
 लोगों ने बडे सपने देखने बंद कर दियें हैं
 नौजवान भी दुनियां बदलने की नहीं बल्कि लूट में अपना हिस्सा पाने की बातें करने लगें हैं 
यह सब कुछ हमें शार्टकट की ओर ले जाता है
 जाहिर है कि शार्टकट से बडा लेखन नहीं हो सकता
इस पूरे परिदृश्य में भी मार्क्सवाद मुझे निराश होने से बचाता है
 मैं अब भी मानता हूं कि जिस तरह की दुनियां में हम रह रहें हैं हमें उससे बेहतर दुनियां चाहिये और हमारे पास न लिखने का कोई कारण नहीं है
कहावत है कि युद्ध रणभूमि से पहले दिमागों में लडा जाता है
भाष्यकार आसन्न युद्ध की नैतिकता का बखान करतें हैं राजनीतिज्ञ जनता को आश्वस्त करतें हैं कि युद्ध देश के लिए आवश्यक है 
कमान्डर सैनिकों को जान की बाजी लगाने के लिए ललकारतें हैं
इन सबके लिए भाषा एक औजार की तरह है
 दिलचस्प स्थिति है कि भाषा फासिज्म के खिलाफ प्रतिरोध में मदद करती है और भाषा ही फासिस्टों को वैधता भी प्रदान करती है 
अयोध्या में भी एक युद्ध दशकों से लडा जा रहा है
 इस युद्ध में भाषा का दिलचस्प इस्तेमाल हो रहा है
यह युद्ध      से शुरू हुआ जब अचानक रामलला जन्मस्थान चबूतरे पर प्रकट हो गये  भये प्रकट कृपाला 



दीन दयाला



जन्मस्थान की जगह पहली बार जन्मभूमि शब्द का इस्तेमाल हुआ
जिन्हें बावरी मस्जिद विवाद के इतिहास की जानकारी है वे जानतें हैं कि मस्जिद के बाहर एक चबूतरा था जिसे जन्मस्थान चबूतरा कहा जाता था
 जन्मभूमि शब्द में ज्यादा व्याप्ति है   इसलिए धीरे धीरे जन्मस्थान जन्मभूमि हो गया
आज किसी को जन्म स्थान की याद नहीं है
जैसे जैसे रामजन्मभूमि आंदोलन आक्रामक होता गया भाषा में बदलाव भी तेज हुआ
हिन्दी भाषी हिन्दू समाज का कारसेवा से पहला साबका इसी आंदोलन के चलते हुआ 
 दरअसल कारसेवा से देश का पहला बडा साक्षात्कार खालिस्तानी आंदोलन के जरिए हुआ था
     वर्ष पहले जब खालसा पंथ का उदय हुआ उसने पहली बार पश्चिमोत्तर प्रांतों में मेहनतकश मझोली जातियों का वर्चस्व स्थापित किया
 कारसेवा इन्हीं मझोली जातियों के शारीरिक श्रम के प्रति आस्था का नतीजा है 
 शेष भारत  विशेष रूप से हिन्दी भाषी समाज में जहाँ वर्ण व्यवस्था अपने घृणित्तम रूप में मौजूद थी कारसेवा की कल्पना भी नामुमकिन थी
वर्ण व्यवस्था की जकडबंदी ने शारीरिक श्रम को तुच्छ एवं हीन कर्म बना दिया था
हिन्दू अकेली जीवन पद्धति है जहाँ भीख मांगना उत्तम माना गया है
  बाभन को धन केवल भिच्छा



  उस पर तुर्रा यह कि ब्राह्यण भीख लेकर अहसान भी करता था
 दुनियाँ में कहीं भी भीख को महिमामंडित नहीं किया गया है
 भारत में भी पिछडी ज़ाति का कवि घाघ   भीख निदान   कहता है पर ब्राह्यण नरोत्तमदास के  बाभन को धन केवल भिच्छा 


  क़ो समाज के प्रभुवर्ग सर माथे पर बैठातें हैं
ऐसे समाज में स्वाभाविक था कि कारसेवा जैसा शब्द प्रचलन में नहीं था
 गुरूद्वारों की तरह हिन्दू मंदिरों में भक्तों को सफाई करते देखना या सामूहिक लंगरों में खाना बनाते  परोसते और खाते देखना सम्भव नहीं है
 इसीलिए जब रामजन्मभूमि में कारसेवा हुई तो उसने समाज को जोडने का काम नहीं किया 
यह कारसेवा सिर्फ ध्वंस कर सकती थी और उसने वही किया
 अगर कभी ऐसा हुआ कि ध्वस्त मस्जिद की जगह किसी मंदिर का निर्माण हो तो आप वहां दिहाडी पर काम करते हुए दलित  पिछडे या गरीब अगडों को पायेंगे
आप यदि भरे पेट ब्राह्यणों  बनियों या क्षत्रियों को कारसेवा करते हुए देखना चाहेंगे तो निराशा ही हाथ लगेगी
भाषा जब उत्तेजना पैदा करने के लिए इस्तेमाल की जाती है तब उसकी मारक क्षमता जल्दी ही कुंद हो जाती है 
कुछ कुछ शोले फिल्म वाला मामला है
हिंसा का एक खास स्तर दर्शकों को उत्तेजित करता है हिस्टीरिक बना देता है पर शीघ्र्र ही दर्शक बोर होने लगतें हैं
वे  और हिंसा की मांग करने लगतें हैं
वे अगली बार और हिंसा की मांग करतें हैं
हत्या से ज्यादा हत्या का तरीका मजा देता है
हिंसा के शिकार की बोटी बोटी काट कर दर्शकों को हिंस्र आनंद का स्वाद चखाया जाता है
 अगली बार दर्शक इससे भी अधिक की मांग करतें हैं 
इसीलिए शोले फिल्म जरूर रिकॉर्डतोड चली पर उसके बाद हिंसा पर बनी ज्यादातर फिल्में पिट गयीं
केवल उन्हीं फिल्मों को कामयाबी मिली जिन्होंने हिंसा को शोले से आगे पहुँचाया 
यही अयोध्या के मामले में भी हुआ 
शुरूआती दौर में कारसेवक शब्द ने जादू जैसा असर पैदा किया 
 मैं ऊपर निवेदन कर चुका हूँ कि     
के दशक में सवर्ण हिन्दू परम्परा का अंग न होते हुए भी कारसेवा शब्द ने वृहत् हिन्दू समाज की चेतना और कल्पना को पूरी तरह झकझोर दिया था 
उस समय पंजाब में एक दूसरा धर्मान्ध फासिस्ट आंदोलन चल रहा था 
खालिस्तानियों ने सिक्ख परम्परा से ढूंढ क़र घल्लू धारा सरबत खालसा और कारसेवा जैसे शब्दों के पुनर्पाठ शुरू कर दिए थे 
इन शब्दों का दशकों बाद इतना आक्रामक और निर्णायक उपयोग हो रहा था 
हिन्दू आतंकवादियों ने इनके चमत्कारिक प्रभाव को सिक्ख जनसमूह पर पडते देखा था और यह स्वाभाविक था कि उन्होंने अपने हिंसक आंदोलन को कारसेवा और उससे जुड़े क़ार्यकर्ताओं को कारसेवक कहना शुरू कर दिया
 कारसेवक शब्द ने कई वर्षों तक हिन्दू मन को झंकृत किया पर कुछ दिनों बाद ही इसका तिलिस्म खत्म होने लगा और तब विहिप को एक नये शब्द की जरूरत महसूस हुई   उनके शब्दकोश में एक नया शब्द जुडा रामसेवक
 कुछ वर्षों तक रामसेवक चला
 पिछले कुछ सालों रामसेवक अयोध्या पर चढाई करते रहे
 अयोध्या में विहिप ने दो बडी भूसम्पत्तियां भी खरीदीं हैं
 रामजन्मभूमि न्यास के नाम से खरीदे गये एक भूखण्ड को कारसेवकपुरम और दूसरे को रामसेवकपुरम का नाम दिया गया है
अक्तूबर       को विहिप का जो कार्यक्रम आयोजित किया गया था उसमें भाग लेने वालों को रामभक्त घोषित किया गया
शायद रामसेवक शब्द का जादू टूटने लगा था इसीलिए अब रामभक्त बनना जरूरी था
दिक्कत सिर्फ इतनी है कि यदि हिंसा और अराजक उश्रृंखलता के प्रतीक विहिप कार्यकर्ता रामभक्त हैं तो उन लाखों करोडों आस्तिक हिन्दुओं को क्या कहा जायेगा जो राम को शांति और मर्यादा का प्रतीक मानतें हैं और जिनके राम सौहार्दपूर्ण बंधुत्व के पक्ष में खडे दिखतें हैं
भाषा का खिलवाड अयोध्या आंदोलन के कार्यक्रमों में भी चलता रहता है
सन्      में विहिप ने शिलापूजन का एक कार्यक्रम आयोजित किया था
हिन्दू परम्परा में भवन निर्माण के पहले भूमिपूजन का उल्लेख तो है पर शिलापूजन का उल्लेख आसानी से नहीं मिलता
 राम जब लंका में पुल बनाने के लिए शिलाओं को समुद्र में डालतें हैं तब कुछ रामकथाओं में शिलापूजन का उल्लेख मिलता है
पर वहाँ तो समुद्र था और राम के पास पूजन के लिए भूमि नहीं थी
 भवन निर्माण के पहले हिन्दू भूमिपूजा ही करतें हैं
 बात यहीं खत्म नहीं हुई 
 अदालती आदेश की वजह से शिलापूजन सम्भव नहीं हो सका तो कार्यक्रम को एक नया शब्द मिला  शिलादान 
 शिलादान का उल्लेख किसी धर्मग्रंथ में नहीं है
 विहिप शायद हिन्दू परम्परा का नया भाष्य रच रही थी
 हिन्दुत्व के उभार ने जय सियाराम जैसे परस्पर भाईचारे के सम्बोधन को भी हिंस्र आक्रामकता से भर दिया
 जय सियाराम की जगह जय श्रीराम का उच्चारण सिर्फ भाषिक परिवर्तन नहीं है
 जय श्रीराम का उच्चारण पूरी भंगिमा का परिवर्तन है
तनी हुई भृकुट




ज़य श्रीराम सुनते ही एक हमलावर मुखमुद्रा सामने आ जाती है
 यह मुखमुद्रा डरावनी ही नहीं है बल्कि स्त्री विरोधी भी है
 पूरी परम्परा में सीता का स्थान राम के पहले है
 हमेशा सीताराम कहा जाता है
 गांवों के लाखों करोंडों भोलेभाले लोग पीढियों से जय सियाराम या जय जय सियाराम कह कर एक दूसरे का अभिवादन करते रहें हैं
 जय श्रीराम सिर्फ भय पैदा करता है
 आश्वस्ति और शीतलता तो जय सियाराम सुनकर ही होती है 
 शायद एक कारण यह भी हो कि इसमें राम के पहले सीता की उपस्थिति है 
राम के नाम से जुडे अभिवादन से सिया को निकालने वाले लोग एक लम्बी स्त्रीविरोधी परम्परा से जुडे हुए हैं
 ये वही लोग हैं जिन्होने संविधान सभा में हिन्दू कोड बिल का विरोध किया था और जिनसे निराश होकर डा
 अम्बेडकर ने कांग्रेस से इस्तीफा दे दिया था
 हिन्दुत्व की अपनी परिभाषा गढने वाले इन लोगों ने सती प्रथा का समर्थन किया था 
देश के विभिन्न हिस्सों में अक्सर ये लोग महिलाओं पर तालिबानी ड्रेसकोड लागू करते रहतें हैं
 इसलिए जय सियाराम के जय श्रीराम में परिवर्तन होने को सिर्फ मुद्रा परिवर्तन नहीं बल्कि एक स्त्री विरोधी विचारधारा के नैरंतर्य के रूप में देखा जाना चाहिए
सरकारों ने भी भाषा के स्तर पर हिन्दुत्ववादियों की ही मदद की है
अगर सरकारी रिकॉर्ड देखे जाएँ तो यह स्पष्ट हो जाएगा कि      के पहले हमेशा सरकारी दस्तावेजों में इस स्थल को बावरी मस्जिद ही लिखा गया है 
फैजाबाद के गजेटियर से लेकर अनगिनत भूमि दस्तावेजों में सिर्फ बावरी मस्जिद का उल्लेख आता है
      के बाद कहीं कहीं बावरी मस्जिद के साथ साथ रामजन्मभूमि मंदिर भी लिखा जाने लगा लेकिन यह      के आसपास ही हुआ कि अखबारों और सरकारी दस्तावेजों में बावरी मस्जिद रामजन्मभूमि मंदिर एक साथ उल्लिखित होने लगे
 बाद में लोगों को पता भी नहीं चला और यह युग्म पलट कर रामजन्मभूमि बावरी मस्जिद हो गया और पिछले कुछ सालों से सिर्फ रामजन्मभूमि की संज्ञा से इसका स्मरण किया जाता है 
  दिसम्बर       को बावरी मस्जिद टूटने के बाद से तो यह सिर्फ विवादित ढांचा है
 आज की अयोध्या में बावरी मस्जिद को जाने वाले रास्तों के दिशासूचक पट्टिकाओं पर सिर्फ रामजन्मभूमि मंदिर लिखा है 
याद रहे कि ये सारी पट्टिकाएं सरकारी हैं 
   अक्तूबर       को संकल्प दिवस कार्यक्रम के पहले नगरपालिका ने इन पट्टिकाओं का रंग रोगन करा कर और इन पर फिर से इबारत लिखवाने का फैसला लिया था
 इनमें से एक पट्टिका पर  रामजन्मभूमि बावरी मस्जिद  लिखते ही हंगामा हो गया और अंतत  दिशासूचक पट्टिका पर सिर्फ  रामजन्मभूमि  लिखा गया
 अब तो ज्यादातर इलेक्ट्रानिक मीडिया अखबार और सरकारी रिकॉर्ड सभी में यह सिर्फ विवादित ढांचा है
 अगर भाषा का मनुष्य की स्मृति से कोई सीधा सम्बंध है तो ज्यादा आश्चर्य नहीं होना चाहिए   अगले कुछ वर्षों में यह मानने मे लोगों को मुश्किल होगी कि     वर्षो से ज्यादा समय तक अयोध्या मे कोई बावरी मस्जिद भी थी
अक्टूबर       को विहिप का संकल्प दिवस के नाम से एक कार्यक्रम था
 मेरा इस आंदोलन से निपटने का यह पहला सीधा अवसर था
इसके पहले मैं साम्प्रदायिकता के अध्ययन में अपनी अकादमिक रूचि के कारण कई बार अयोध्या गया था और इस नाते हिन्दुत्व के पैरोकारों के बयानों और कारनामों पर नजर भी रखता था
      में पहली अयोध्या चढाई के दौरान     किलोमीटर दूर इलाहाबाद में मैं एस
एस
पी
 के पद पर था और तब उनसे मुचेहटा लेने का अनुभव जरूर मेरे साथ था पर अयोध्या में ही उनसे मुठभेड मेरे लिए रोमांचक होने जा रही थी
मैं मेरठ मे तैनात था और इस कार्यक्रम के चलते मेरी नियुक्ति लखनऊ हो गई 
 लखनऊ के आई
जी
जोन की हैसियत से मुझे अयोध्या से निपटना है  ऐसा उन सभी लोगों ने मुझे स्पष्ट रूप से पहली मुलाकात मे ही बता दिया था जो निर्णय लेने के नजरिये से शीर्ष पर थे
 मुझे भी अंदर से उत्तेजना महसूस हो रही थी
 पुलिस की नौकरी में ऐसी चुनौती भरे क्षण कम आतें हैं  जिनमें आपको अपने वैचारिक कमिटमेण्ट को तौलने का मौका मिले
 अभी तक मुझे सिर्फ एक बार मौका मिला था जब मैंने आरक्षण विरोधी युवकों पर इलाहाबाद में घोडे दौडाए थे और इसके परिणाम स्वरूप सालों साल इलाहाबाद के सवर्णों की गालियाँ सुनी थीं
 यह वैसा ही मौका था
मैने फैसला किया कि सबसे पहले हिन्दुत्ववादियों के भाषिक तिलिस्म को तोडा जाय
 कार्यक्रम का नाम था   संकल्प दिवस  और भाग लेने वाले थे   रामभक्त 
 सारा खेल इसी रामभक्त का था
 स्थानीय हिन्दी अखबारों में  जनमोर्चा  को छोडक़र लगभग सभी में हिन्दुत्ववादियों से सहानुभूति रखने वाले भरे हुए थे 
वे देश के विभिन्न हिस्सों से   घोषित रूप से अदालती आदेशों की धज्जियाँ उडाने और कानून को तोडने के लिए अयोध्या कूच करने वालों को पूरे सम्मान के साथ रामभक्त लिख रहे थे 
 रामभक्तों से जुडी हर खबर श्रद्धा विगलित मंदिर समर्थक आस्था से बजबजा रही थी
इसमें यह बहुत अस्वाभाविक नहीं था कि पुलिस के अधिकारी और जवान भी रामभक्तों का स्मरण आमतौर से सम्मान से कर रहे थे
 वे भी उसी समाज से आये थे जहाँ राम का नाम श्रद्धा से लिया जाता है 
उनके लिए राम जी के कार्य से इकट्ठा होने वाले रामभक्तों पर बलप्रयोग की कल्पना ही एक मुश्किल स्थिति थी
 उन्हें यह समझाना आसान नहीं था कि रामभक्तों के नाम पर जो लोग इकट्ठे हो रहे हैं वे घोषणा करके कानून तोडने वाले लोग हैं और कानून को लागू करवाने वाली एजेन्सी पुलिस के सदस्य होने के कारण यह उनका कर्तव्य है कि कानून तोडने वालों के साथ सख्ती से पेश आयें 
     से यह स्थिति कई बार आयी थी और हर बार पुलिसकर्मी कहीं न कहीं डगमगा जाते थे 
 इसलिए मैंने पहले इसी स्थिति से निपटने की ठानी
इस बार एक अच्छी बात यह थी कि सरकार और अदालती आदेशों में कोई भ्रम की स्थिति नहीं थी
      में जब अयोध्या में बावरी मस्जिद टूटी तब हर तरफ भ्रम था
न्यायालय ने प्रतीकात्मक कारसेवा की इजाजत दे रखी थी
सरकार ने सर्वोच्च न्यायालय में मस्जिद की सुरक्षा का आश्वासन जरूर दिया था पर उसकी नियत में शुरू से ही खोट थी
केन्द्र में काँग्रेसी सरकार के प्रधानमंत्री नरसिम्हा राव ने मस्जिद गिरने तक इंतजार किया और   बजे शाम उत्तर प्रदेश में राष्ट्रपति शासन लागू किया
 केन्द का भेजा हुआ बल सुबह तक इंतजार करता रहा और तभी सक्रिय हुआ जब सुबह   बजे ढहाये हुए मलबे के बीच एक अस्थायी मंदिर का निमार्ण हो गया
 इस निर्णायक अनिर्णय की स्थिति में यह स्वाभाविक था कि जो पुलिस बल वहाँ मस्जिद की हिफाजत के लिए लगाया गया था उसने फेसिलेटेटर की भूमिका निभाई 
 मस्जिद टूटते समय सिर्फ हिन्दुत्ववादियों के नाचते झूमते और एक दूसरे को बधाई देने के विजुअल ही अखबारों और इलेक्ट्रानिक मीडिया में नहीं दिखाई दिये  वरन इन दृश्य चित्रों में बहुत से पुलिस अधिकारियों एवं जवानों की छवियां भी कैद थीं जो एक दूसरे के गले लग रहे थे और आपस में बधाईयां बांट रहे थे 
 इसमे किसी को आश्चर्य नहीं होना चाहिए कि जैसे      में रामलला के प्राकटय को सम्भव बनाने वाले तत्कालीन जिलाधिकारी के
 के
नायर बाद में जनसंघ के टिकट पर लोकसभा के लिए चुने गये उसी तरह      में मस्जिद गिराने मे सक्रिय भूमिका निभाने वाले तत्कालीन फैजाबाद के वरिष्ठ पुलिस अधीक्षक डी
 बी
 राय भी ध्वंस के फौरन बाद भाजपा में सक्रिय हो गये और उसके टिकट पर दो बार लोकसभा के लिए जीते
में म्स्जिद गिराने के बाद विहिप मंदिर निर्माण की मुहिम में लग गयी है और हर दूसरे तीसरे साल वह अयोध्या में कोई न कोई कार्यक्रम करती है 
हर कार्यक्रम घोषित रूप से अदालती आदेशों और देश के कानूनों की धज्जियाँ उडाने के निश्चय के साथ शुरू होता है
य्ह एक तर्कसंगत अपेक्षा हो सकती है कि कानून की रखवाली करने के लिए नियुक्त पुलिस बल और मजिस्ट्रेट विहिप कार्यकर्ताओं के साथ सख्ती से पेश आये लेकिन ऐसा कम ही मौकों पर दिखायी दिया है
 साधुओं और धार्मिक नारों तथा प्रतीकों से लैस आंदोलनकारियों के खिलाफ बल प्रयोग करते समय पुलिस की हिचकिचाहट साफ दिखायी देती है 
 इसमें कुछ भी अस्वाभाविक नहीं है
 ज्यादातर सिपाही ग्रामीण पृष्ठभूमि के किसान के बेटे हैं
 अंदर गहरे तक आस्तिक और रामभक्त
 इन्हें तब तक बलप्रयोग के लिए प्रेरित नहीं किया जा सकता है जब तक उन्हें अच्छी तरह यह समझा नही दिया जाता कि रामजन्मभूमि आंदोलन का धर्म से बहुत लेना देना नहीं है
 यह एक राजनैतिक कार्यक्रम है जिसकी गति चुनाओं से निर्धारित होती है 
 दुर्भाग्य से इस दिशा में कभी गंभीरता से काम नहीं हुआ है 
सरकारें और पुलिस नेतृत्व दोनों इस मामले में बराबर दोषी हैं 
 उत्तर प्रदेश में राजनीतिक स्थिति के कारण      के बाद के ज्यादातर विहिप कार्यक्रमों को परोक्ष सरकारी समर्थन हासिल रहा है
इसके बरखिलाफ विहिप विरोधी धर्मनिरपेक्ष कार्यक्रमों को सरकारी प्रतिरोध का ही सामना करना पडा है
चाहे वह सहमत का कार्यक्रम हो   लिबरेशन का आयोजन हो या संदीप पांडे जैसे सक्रीय मानवाधिकार कार्यकर्ताओं की पहल हो सभी को सरकारी मुखालिफत झेलनी पडती है 
इन कारणों से भी औसत पुलिसकर्मी के सामने यह संदेश गया है कि विहिप विरोधी धर्मनिरपेक्ष शक्तियाँ समाज विरोधी तत्व हैं  और रामजन्मभूमि मंदिर से जुडे लोग एक ऐसे धार्मिक कृत्य से जुडें हैं जिसमे कानून कायदों की धज्जियाँ उडाने की घोषणा करते हुए अयोध्या पहुँचना कोई इतनी गम्भीर बात नहीं है जो पुलिसकर्मियों के मन में उनसे सख्ती से निपटने की दृढ इच्छाशक्ति पैदा कर सके
अक्टूबर       के कार्यक्रम से निपटने की जिम्मेदारी जब मुझे मिली तब मेरे सामने पहली चुनौती भाषा के उस तिलिस्म को तोडने की थी जो घोषित रूप से कानून तोडने वालों को सामाजिक प्रतिष्ठा प्रदान करती है और दूसरी चुनौती पुलिस के आस्तिक सिपाहियों को यह समझाने की थी कि विहिप के कार्यकर्ता देश के कानून तोडने वाले दूसरे अपराधियों की तरह ही हैं और उनके साथ भी वही व्यवहार होना चाहिए जो इस तरह की हरकत करने वाले दूसरे लोगों के साथ होता है
इस बार कार्यक्रम में भाग लेने वालों के लिए शब्द दिया गया था    रामभक्त  
 रामभक्त सुनते ही भक्तिरस में पगी  सांसारिक माया मोह से मुक्त एक ऐसी छवि उभरती है जो शांति और करूणा की मूर्ति है 
इस छवि की छांह तले इह मध्ययुगीन बर्बर खूंखार चेहरा न जाने कहां गायब हो जाता है जिसके एक हाथ में त्रिशूल है और दूसरे की मुट्ठियाँ तनी हुयीं हैं और हिंस्र वीभत्सता से अपने दांत बाहर निकाले हुए जय श्रीराम का आक्रामक घोष कर रहा है 
एकाध को छोडक़र सारे अखबार अयोध्या आने वालों को रामभक्त लिख रहे थे
 सरकारी तंत्र भी उनके लिए रामभक्त शब्द का इस्तेमाल कर रहा था
मैने सबसे पहले पुलिसकर्मियों को रामभक्त की जगह विहिप कार्यकर्ता कहने के लिए प्रोत्साहित करना शुरू किया
अपनी प्रेस ब्रीफिंग में भी मैं रामभक्त शब्द का प्रयोग नहीं करता था 
धीरे धीरे इसका असर भी दिखायी पडने लगा
 मानसिक रूप से पुलिसकर्मी उस जकडबन्दी से मुक्त होने लगे जो उन्हें विहिप कार्यकर्ताओं को चाहे अनचाहे सम्मान देने पर मजबूर कर देती थी
भाषा का जादुई असर मैने पुलिस अधिकारियों और मजिस्ट्रेटों की एक ब्रीफिंग में देखा 
    अक्तूबर       के मुकाबले के पहले  अंतिम ब्रीफिंग    अक्तूबर की रात में हुयी
दूसरे कई अधिकारियों के अलावा मुझे भी इसे सम्बोधित करना था 
जब मेरी बारी आयी तब मैने शुरूआत ही इस वाक्य से किया कि  हमें जिस दुश्मन से    अक्तूबर को निपटना है उसके बारे मे तरह से जानना बहुत जरूरी है
 हमें यह याद रखना होगा कि हमारा दुश्मन पूरी तरह से झूठा है और इस समय बुरी तरह से कमजोर पड ग़या है 
 झूठा है इसलिए कि      से आज तक हमेशा झूठ बोलता आया है
अदालतें  संसद  विधानसभा अखबार  सभी इसके झूठ से पटे पडें हैं
अगर आप इस तथ्य को याद रखेंगे तो कभी धोखा नहीं खायेंगे
वह दाहिने जाने की बात करे तो आप बांयीं तरफ भी चौकसी बढा दें
अगर वह शांतिपूर्ण जूलूस निकालने का आश्वासन दे तो हमें हिंसा के लिए पूरी तैयारी रखनी चाहिए
यह तथ्य भी याद रखना पडेग़ा कि दुश्मन इस समय कमजोर पड ग़या है
उसने दो लाख लोगों को अयोध्या लाने की घोषणा की थी पर बमुश्किल तमाम कोशिशों के बाद भी वह चार पांच हजार लोगों को ला पा रहा है
कमजोर दुश्मन ज्यादा खतरनाक होता है 
वह किसी वाहन में आग लगा कर इक्का दुक्का पुलिसवालों पर हमला करके या जबरदस्ती बावरी मस्जिद परिसर में घुस कर हमें उत्तेजित करने की कोशिश करेगा ताकि हम उस पर गोली चलाएं और उसे प्रचारात्मक लाभ मिले
इसीलिए हमें आत्मनियंत्रण रखना पडेग़ा
मैं शब्दश  नहीं लिख पा रहा हूँ लेकिन अपनी बीस मिनट की ब्रीफिंग में मैने लगभग यही सब बातें कहीं
यहां पर प्रसंग का उल्लेख सिर्फ भाषा के असर को रेखांकित करने के लिए कर रहा हूँ 
सौ से अधिक पुलिस अधिकारियों और मजिस्ट्रेटों के चेहरे पर दुश्मन शब्द ने एक खास असर तरह की बेचैनी पैदा कर दी 
कुछ मुस्कुराये लेकिन ज्यादातर के चेहरे लटक गये
 विश्व हिन्दू परिषद  दुश्मन  हो सकती है यह बात उनके समझ के परे थी
अभी तक के सारे कार्यक्रमों मे खुले आम कानून  संविधान औरअदालती आदेशों की धज्जियाँ उडाते हुए विहिप कार्यकर्ता कुछ भी हो धर्म के ध्वजावाहक तो थे ही 
वे  दुश्मन  कैसे हो सकतें हैं
 फिर उन्हें  झूठा  घोषित करने का अधिकार किसी को नहीं है
धर्मभीरू  रामलला के कार्य से दूर दूर से कष्ट सह कर आने वाले  भोले भाले नर नारी  झूठे  कैसे हो सकतें हैं
 मैं सामने बैठे लागों के चेहरे पर दुविधा की स्थिति साफ पढ सकता था
कुछ भी हो  तिलिस्म टूट रहा था
कानून एवं व्यवस्था लागू करने वाली एजेन्सी के मन में विहिप के विरूद्ध कार्यवाही करने में कितनी हिचक है इसका पता मुझे तब लगा जब मैने अपने अधिकारियों से कारसेवकपुरम में घुस कर उन लोगों के खिलाफ कार्यवाही करने के लिए कहा जो    अक्तूबर के पहले कई दिनों से वहाँ रह कर भडक़ाऊ बयान दे रहे थे 
मुझे बताया गया कि कारसेवकपुरम में तो आज तक पुलिस गयी ही नहीं 
मतलब साफ था एक और अकालतख्त 
 एक अकालतख्त में समय से पुलिस न भेजने का नतीजा हुआ कि बाद में फौज भेजनी पडी अौर आपरेशन ब्लू स्टार जैसा दंश देश को झेलना पडा
अब एक और स्थल उभर रहा था जहाँ धार्मिक प्रतीकों की आड में पुलिस का प्रवेश वर्जित किया जा रहा था
 पुलिस अधिकारियों के मन मे भी कोई संशय नहीं था कि उन्हें कारसेवकपुरम में नहीं जाना चाहिए
 यह मैं जानता हूँकि मुझे सभी को आश्वस्त करने में कितनी मेहनत करनी पडी क़ि कारसेवकपुरम में रहने वाले भी उसी तरह हाडमांस के पुतले हैं जिस तरह कानून तोडने वाले दूसरे बंदे  और उनके खिलाफ भी हमें वही कार्यवाही करनी चाहिए जो हम कानून तोडने वालों के साथ करतें हैं
कारसेवकपुरम में पुलिस के घुसने और कार्यवाही करने का नतीजा यह निकला कि    अक्तूबर को कानून सम्मत कार्यवाही करने में औसत पुलिसकर्मी के चेहरे पर अपेक्षाकृत कम हिचक थी
धर्मनिरपेक्षता की भारतीय अवधारणा क्या है
 यह प्रश्न इस तरह से भी पूछा जा सकता है कि धर्मनिरपेक्षता की कोई भारतीय अवधारणा हो सकती है क्या
 बहुत से शब्द समय
के साथ न सिर्फ अपना प्रचलित अर्थ खो देतें हैं उनकी हैसियत भी घट बढ ज़ाती है
 धर्मनिरपेक्षता कुछ दशकों पहले तक नास्तिकों और लादीनों का दर्शन था और एक छोटे
शिक्षित समुदाय के बीच ही उसे सम्मान हासिल था
 आज की तरह बडी संख्या में हिन्दू और मुसलमान इसकी कसमें नहीं खाते थे
 आज जब बडा समुदाय इस बात को स्वीकार करने
लगा है कि धर्मनिरपेक्षता एक श्रेष्ठ सामाजिक मूल्य है और उसका कोई विकल्प नहीं है तब यह इच्छा स्वाभाविक ही है कि अपने अतीत में ऐसी जडें तलाशीं जायें जिनसे यह
साबित किया जा सके कि धर्मनिरपेक्षता पश्चिम से आयातित अवधारणा नहीं है और हमारी परम्परा में भी ऐसे तत्व मौजूद हैं जो हमें धर्मनिरपेक्षता की आधुनिक परिभाषा तक
पहुंचने में मदद करतें हैं
आधुनिक अर्थों में धर्मनिरपेक्षता या सेक्यूलरिज्म का अर्थ राज्य एवं धर्म के सम्बन्धों को इस तरह से पारिभाषित करना है जिसमें राज्य के रोजमर्रा के कामकाज से
धर्म और पुरोहितों का सीधा सम्बन्ध नहीं रहता 
 यह एक इसाई अवधारणा है जो राज्य और चर्च के अन्तर्सम्बन्धों को लेकर चली एक लम्बी टकराहट और योरोप के कुछ हिस्सों
में फली फूली एक अद्भुत बौध्दिक क्रांति   जिसे पुनर्जागरण कहतें हैं  की परिणति थी
     में जार्ज जेकब होल्योके ने यह सुझाव दिया कि  राज्य और राज्य व्यवस्था
को धार्मिक मान्यताओं के नियंत्रण से मुक्त रखा जाय
       की फ्रांसीसी क्रांति में भी चर्च और राज्य को अलग करने का मसला एक महत्वपूर्ण मुद्दे की तरह था
 मध्य
युग में योरोप पूरी तरह से चर्च के अधीन था
 चर्च न सिर्फ लोगों के नर्क और स्वर्ग का फैसला करता था बल्कि राज्य की हर गतिविधि उसकी मर्जी से संचालित होती थी
पोप की हैसियत किसी भी रोमन कैथेलिक राज्य के राष्ट्राध्यक्ष से कम नहीं थी
चर्च की तानाशाही के खिलाफ चला प्रोटेस्टेंट आन्दोलन धार्मिक से अधिक सामाजिक और
राजनैतिक विद्रोह था
 फ्रांसीसी क्रांति तक कमोबेश यह तय हो गया था कि अब चर्च और राज्य दो अलग अलग संस्थाओं के रूप में कार्य करेंगे
 राज्य कर लगाने से लेकर
युद्ध करने तक के फैसले बिना चर्च की मर्जी से कर सकता है और चर्च अपनी अनुयायियों के धार्मिक क्रिया कलापों तक ही सीमित रहेगा
चर्च और राज्य के सम्बन्धों का यह
विकास आसानी से संभव नहीं हुआ था
 योरोपीय समाजों में आद्योगिक क्रांति के फलस्वरूप पैदा होने वाले सरप्लस माल को खपाने के लिये बाजारों की तलाश  राष्ट्र राज्य
के जन्म और औद्योगीकरण के फलस्वरूप उदय होने वाले मध्यवर्ग   शिक्षा के सार्वभौमीकरण तथा संचार माध्यमों के अभूतपूर्व विस्तार ने ऐसी स्थितियां पैदा कीं जिनके
कारण राज्य और चर्च का घालमेल अधिक दूर तक नहीं चल सकता था
 पुनर्जागरण योरोपीय समाज के लोकतांत्रीकरण की प्रक्रिया का परिणाम था
 यह कहना बहुत मुश्किल है कि
चर्च की जकड ढ़ीली होने से लोकतांत्रीकरण तेज हुआ या समाज के सामंती ढांचे के नष्ट होने से चर्च कमजोर हुआ
 दरअसल यह कहना अधिक उचित होगा कि दोनों प्रक्रियायों
ने एक दूसरे की मदद की और पुनर्जागरण का मार्ग प्रशस्त किया
 ऐसा नहीं था कि चर्च ने अपनी हार आसानी से मान ली थी
 उसने अपने तरकश के क्रूरतम तीरों का इस्तेमाल
विरोधी स्वरों को दबाने में किया
 धर्म के वर्चस्व को बनाये रखने में उन भौतिक तथ्यों को अबूझ और रहस्य के आवरण में लपेटे रखना जरूरी होता है जिनसे हमारी सृष्टि
संचालित होती है
 पृथ्वी और तारामण्डल की गतिविधियां   जीवन की उत्पत्ति और मृत्यु के बाद का संसार  मौसम  रोग  भाग्य  बहुत सारे क्षेत्र हैं जिन्हें धर्म विवेक
से परे आस्था का विषय बना कर रखता है 
 जैसे जैसे मनुष्य इनके बारे में जानकारियां हासिल करता जाता है और इनके इर्द गिर्द बुने आस्था के आवरण में तर्क से छेद
करने लगता है   धर्म का शिकंजा ढीला पडने लगता है
 मध्ययुग के योरोप में भी ऐसा ही हुआ
 चर्च ने आसानी से हार नहीं मानी और उन लोगों को आग में जलाने या सूली पर
चढाने जैसी सजायें दीं जिन्होंने सृष्टि की उत्पत्ति या सौरमण्डलों की गतिविधियों पर बाइबिल की निष्पत्तियों से इतर स्थापनायें देने की कोशिश की
 इन सबके बावजूद
चर्च को हारना पडा क्योंकि औद्योगिक क्रांति के साथ योरोपीय समाज का सामंती चोला छूट रहा था और एक ऐसा नागर औद्योगिक समाज निर्मित हो रहा था जो धीरे धीरे आस्था
पर तर्क को तरजीह देना सीख गया था
 जैसे जैसे मनुष्य के ज्ञान का दायरा बढता गया चर्च का प्रभामंडल फीका पडता गया
 चर्च की जकडबंदी ढीली पडते ही वे सारे मूल्य
प्रतिष्ठित होने लगे जिनसे आज के अर्थों में धर्मनिरपेक्षता या सेकुलरिज्म को परिभाषित किया जाता है
आज सेकुलरिज्म की आम स्वीकृत परिभाषा एक ऐसे राष्ट्र राज्य की कल्पना करती है जिसमें राज्य का दिन प्रतिदिन का व्यापार धर्माधारित मूल्यों से संचालित नहीं होता
इसके अनुसार राज्य अपने सभी नागरिकों के साथ  उनकी धार्मिक आस्थाओं में भिन्नता के बावजूद   समानता का व्यवहार करेगा
 सभी धर्मावलम्बियों का राज्य के संसाधनों
पर समान अधिकार होगा और नौकरियों  व्यापार या कानून के मामले में उनके साथ कोई भेदभाव नहीं होगा
 राज्य अपने सभी नागरिकों की जान माल की हिफाजत का जिम्मेदार
होगा
 राज्य की यह जिम्मेदारी इस्लाम में निहित जिम्मी की स्थिति से भिन्न होगी
 जिम्मी में अल्पसंख्यक मुस्लिम राज्य को एक निश्चित कर अदा कर अपने लिये सुरक्षा
की गारंटी हासिल कर सकतें हैं
 यह गारण्टी इस बात का द्योतक होती है कि अल्पसंख्यकों की स्थिति मुसलमानों से भिन्न और कमतर है
 बहुत से मुस्लिम विचारक जिम्मी को
इस्लामी राज्य के अल्पसंख्यकों को बराबरी का दर्जा दिये जाने के प्रयास के रूप में मनवाना चाहतें हैं पर धर्मनिरपेक्षता की आधुनिक परिभाषा की कसौटी पर यह खरा
नहीं उतरेगा
 आज राज्य द्वारा विभिन्न धर्मावलंबी नागरिकों को सही अर्थों में बराबरी का हक दिये जाने से कम को धर्मनिरपेक्षता की परिधि में नहीं रखा जा सकता
धर्मनिरपेक्षता की इस सामान्य समझ से परे क्या कोई दूसरी समझ हो सकती है
 हिन्दुत्व वादी धर्मनिरपेक्षता के स्थान पर पंथ निरपेक्षता शब्द का प्रयोग करतें हं
उनके अनुसार धर्मनिरपेक्षता से कहीं धर्म विमुखता की ध्वनि निकलती है
 भारतीय मेधा और उससे निर्मित राज्य धर्म से विलग नहीं हो सकता क्योंकि धर्म उसके रोम रोम
में समाया हुआ है
 उनके अनुसार हिन्दू एक जीवन पद्धति है
 उसके विपरीत अन्य सभी धर्म  खास तौर से एक आसमानी किताब और पैगम्बर वाले  पंथ
 उनके अनुसार एक धर्ममय
राज्य इस अर्थ में पंथ निरपेक्ष हो सकता है कि धर्म  यहाँ हिन्दू धर्म पढा जा सकता है   के मार्ग पर चलते हुये वह सभी पंथों के प्रति समान व्यवहार ब्करें
हिन्दुत्व वादियों की पंथ निरपेक्षता की यह यात्रा काफी घुमावदार मोडों से गुजरी है और उसमें इतनी सहिष्णुता भी सिर्फ इस लिये आयी है कि अब बदली हुयी
परिस्थितियों में सावरकर  हेडगवार और गोलवरकर का कट्टर हिन्दुत्व उनके लिये असुविधाजनक हो गया है
 इस बदलाव को देखना भी दिलचस्प होगा और इस लेख में आगे हम उसे
समझने का प्रयास करेंगे
कट्टर हिन्दुत्व से परे एक उदार हिन्दू दृष्टि है जो गांधी से खाद ग्रहण करती है और यह धर्म निरपेक्षता को सर्वधर्म समभाव तक ले जाती है इसके अनुसार भी धर्म से
मुक्त राज्य की कल्पना नहीं की जा सकती 
 धर्म राज्य को चलाने की मुख्य परिचालक शक्ति है
 गांधी ने राम राज्य की परिकल्पना की
 यह राम राज्य एक अमूर्र्त शासन
व्यवस्था है जिस तरह राम कथायें बहुत सी हैं उसी के अनुरूप उनमें कल्पित राम राज्य की अवधारणायें भी भिन्न भिन्न हैं 
यदि इन सबमें सामान्य सूत्र तलाशें जायें
तो जिस राम राज्य की तस्वीर उभरेगी वह वर्णाश्रमी   कर्मकाण्डी और भाग्यवादी राज्य होगा
 गांधी अपनी मृत्यु के दो एक वर्ष पहले तक जन्माधारित वर्ण व्यवस्था में
विश्वास करते थे 
 वे जब भविष्य के भारत राष्ट्र की बात करते थे तब उनकी वाणी और व्यवहार में हिन्दू प्रतीक उभरते थे 
 अपनी सारी सदाशयता के बावजूद गांधी का
वाह्य दूसरे धर्मावलम्बियों खास तौर से मुसलमानों के मन में संशय पैदा करता था
 इस हिन्दू प्रतीकों वाले राज्य में मुसलमान द्वितीय श्रेणी के नागरिक होकर ही रह
पायेंगे   मुस्लिम मध्य वर्ग का यह विश्वास देश के विभाजन के पीछे के बहुत से कारणों में एक महत्वपूर्ण कारण है
कट्टर हिन्दुत्व एक ओर तो हिन्दू को एक ऐसे धर्म के रूप में पारिभाषित करने की कोशिश करता है जिसमें शैव   वैश्णव   जैन   बौद्ध   सिक्ख   आर्य समाजी  सनातनी
बहुत सारे पंथ सम्मिलित हैं और यदि उनकी माने तो भारत राष्ट्र की भौगोलिक सीमा में रहने वाले सभी हिन्दू हैं किन्तु दूसरी तरफ वे मुसलमानों और ईसाइयों को हिन्दू
मानने से इन्कार करतें हैं
हिन्दुत्व के सबसे बडे व्याख्याकार सावरकर के अनुसार     वही व्यक्ति हिन्दू है जो सिन्धु स्थान हिन्दुस्थान को केवल पितृभूमि ही नहीं
अपितु पुण्य भूमि भी स्वीकार करता है 
 मुसलमानों और ईसाइयों की पुण्यभूमि भी यह भारत वसुन्धरा नहीं हो सकती और इस कारण उन्हें हिन्दू के नाम से संबोधित नहीं
किया जा सकता
   लगभग उन्हीं शब्दों में गोलवरकर ने भी मुसलमानों और ईसाइयों को हिन्दू के दायरे से अलग रखने के तर्क दियें हैं
 इसके विपरीत ये दोनों दुनियां के
दूसरे हिस्सों में रहने वाले हिन्दुओं को भारत से भौगोलिक दूरी के बावजूद इसलिये हिन्दू मानने के लिये तैयार हैं क्योंकि उनके आराध्य देवताओं की भूमि भारत
है
गोलवरकर ने बिना किसी लागलपेट के अपनी पुस्तक विचार नवनीत में हिन्दुओं को इस बात का स्मरण कराने का प्रयत्न किया है कि      वास्तव में वे ही एक राष्ट्र
है
   गोलवरकर ने कई जगह यह लिखा है कि मुसलमानों को भारत में पूर्ण नागरिक अधिकार नहीं मिलना चाहिये और यदि उन्हें इस देश में रहना है तो उन्हें द्वितीय श्रेणी
का नागरिक बनकर रहना पडेग़ा
 इस तरह के पंथनिरपेक्ष नेतृत्व से समकालीन अर्थों वाली धर्मनिरपेक्षता की अपेक्षा करना उचित नहीं होगा
धर्मनिरपेक्षता की भारतीय अवधारणा में विश्वास रखने वाले अक्सर इतिहास में उसकी जडें तलाशने की कोशिश करतें हैं पर मुझे नहीं लगता कि हमारे इतिहास का कोई
कालखण्ड ऐसा है जिसमें राज्य और धर्म को उस तरह से अलग किया जा सकता है जैसा धर्मनिरपेक्षता की आधुनिक परिभाषा में वांछित है
 योरोप के सामंती समाज की तरह हमारा
राजा भी ईश्वरीय विधान था और पुरोहित उसे वैधता प्रदान करते थे 
 वर्ण व्यवस्था वैसे भी क्षत्रिय और ब्राह्यण को अन्योन्याश्रित रखती थी और जहाँ राजा क्षत्रिय
नहीं था वहाँ उसे वैधता के लिये ब्राह्यण पुरोहित की अधिक आवश्यकता पडती थी
 शिवाजी के एक वंशज के बारे में प्रचलित जनश्रुति के अनुसार वर्णाश्रम के निचले
पायदान से आने के कारण जब काशी के पण्डितों ने हाथ के अँगूठे से उसका तिलक करने से इन्कार कर दिया तो उसे पण्डित के पा व के अँगूठे से तिलक कराकर ही संतोष करना
पडा 
 रामायण और महाभारत जैसे आख्यानों के अनुसार राजा का प्रमुख कर्तव्य ही धर्म की रक्षा करना था और हम अपनी कल्पनाशीलता के जितने भी घोडे दौडा लें धर्म की
रक्षा करने वाला राज्य आज का सेकुलर राज्य नहीं हो सकता
भारतीय परम्परा में कई मौके ऐसे आयें हैं जब धर्म की जकडबन्दी कमजोर हुयी है 
 चारवाकों ने वेदों के अपौरूषेय होने की मान्यता को चुनौती दी पर वे राज्य के
बुनियादी ढाँचे में बहुत खरोंचे नहीं लगा पाये 
 ब्राह्यणों ने राज्य से मिलकर उन्हें शारीरिक रूप से तो नष्ट किया ही उनका रचित सब कुछ भ्रष्ट कर उन्हें आत्मिक
रूप से भी मार दिया
लोकायत की ही परम्परा में गौतम बुद्ध भी आयेंगे जिनके आंदोलन ने पाँच सौ वर्षों तक ब्राह्यण दर्शन को गंभीर चुनौती दी और उसके फलस्वरूप
अपेक्षाकृत उदार राज्य संभव हो सका 
अशोक के एक शिलालेख में उल्लिखित है कि राज्य सभी धर्मावलम्बियों के साथ समानता का व्यवहार करेगा
 पहली शताब्दी आते आते
ब्राह्यणों ने फिर राज्य पर कब्जा जमा लिया और एक बार फिर उसी अनुदार और असहिष्णु राज्य के दशर्न हमें होतें हैं जो अपने विरोधी विचार को सहन करने के लिये तैयार
नहीं था 
 मध्ययुग में भक्ति आंदोलन ने भी वर्णव्यवस्था और कर्मकाण्डों पर आधारित जकडबंदी को झकझोरा 
 इस दौर के अधिकतर कवि शूद्र और अतिशूद्र जातियों से आते
थे
 लोकभाषाओं को रचना का माध्यम बनाकर इन कवियों ने संस्कृत और ब्राह्यण रहस्यवाद को तार तार कर दिया था
 पर भक्ति आंदोलन का असर इतना नहीं पडा कि आधुनिक
संदर्भों वाला राज्य अस्तित्व में आ सके
इन सारे उदाहरणों के बावजूद भारतीय परम्परा में ऐसे बीज तलाशना लगभग असंभव है जिनपर आधुनिक अर्थों में धर्मनिरपेक्षता का वट वृक्ष पनप सकता था
 पश्चिम से
धर्मनिरपेक्षता की बयार आने के पहले लगभग पाँच सौ वर्षों तक भारत में मुस्लिम राज्य रहा है
 क्या हम उस परम्परा में धर्मनिरपेक्षता के बीज तलाश सकतें हैं 
 यह
प्रयास और भी मुश्किल होगा
शाह वली उल्ला  जमाल अल दीन अफगानी  सैयद अहमद खान और इकबाल चार ऐसे बडे मुस्लिम स्वप्नदृष्टा हैं जिन्होंने आधुनिक भारतीय मुस्लिम
मनोविज्ञान की निर्मित में सबसे बडा योगदान किया है
 इन चारों का संकट यह है कि वे आस्था को विवेक से ऊपर रखतें हैं
 वस्तुतः यह संकट समूचे इस्लाम का बुनियादी
संकट है
 हिन्दू या इसाई परम्पराओं की तरह इसमें संशय की कोई गुजांयश नहीं है
 इकबाल   शायर होने के कारण  विवेक के ऊपर आस्था की जीत को सबसे खूबसूरती से बयान
करतें हैं
 दर्शन के छात्र इकबाल लगातार पश्चिम के ऊपर इस्लामी परम्पराओं की श्रेष्ठता की बात करतें हैं और मनुष्य जाति की मुक्ति की एकमात्र संभावना इस्लाम में
तलाशतें हैं
 यह कहना बहुत स्वाभाविक होगा कि अपनी परम्परा को श्रष्ठ मानने वाला कोई भी दर्शन दूसरी परम्पराओं को बराबरी का हक देने के लिये तैयार नहीं हो सकता
और न ही श्रेष्ठता के अहंकार में चूर यह दर्शन किसी ऐसे राज्य की कल्पना कर सकता है जिसका संचालन उसके द्वारा प्रतिपादित नियमों और मान्यताओं से न होता हो
यही कारण है कि दुनियां भर के मुसलमानों की यह सबसे बडी त्रासदी है कि वे जब अल्पसंख्यक होतें हैं तो धर्मनिरपेक्षता के सबसे बडे अलंबरदार के तौर पर सामने आतें
हैं किन्तु जैसे ही किसी भू भाग में वे बहुसंख्यक बन जातें हैं धर्मनिरपेक्ष राज्य उनकी चिन्ता का विषय नहीं रहता और वे एक इस्लामी राज्य बनाने की बात करने
लगतें हैं
 अल्पसंख्यक के रूप में खुद जिन अधिकारों को वे अपने लिये जरूरी समझतें हैं  उन्हीं अधिकारों को मुस्लिम राज्यों में अल्पसंख्यकों को देने के लिये
तैयार नहीं होते
 इस द्वैध को प्रो
 मुशीरूल हसन ने अपनी पुस्तक  इस्लाम इन सेकुलर इन्डिया  में बडी बेबाकी से व्यक्त किया है
उनके अनुसार   भारतीय मुसलमानों
में एक छोटे से वर्ग को छोडक़र बहुसंख्यक समाज किसी भी प्रकार से सेक्यूलर नहीं है
   पृष्ठ       उनमें से अधिकांश उलेमाओं का विश्वास है कि राज्य तो सेक्यूलर
रहे परन्तु मुसलमानो को सेक्यूलरिज्म से बचाया जाय
    पृष्ठ     भारतीय मुसलमान अपने जीवन और सामुदायिक गतिविधियों में सेकुलर नहीं होना चाहते पर भारतीय राज्य
सेक्यूलर देखना चाहतें हैं इसका उत्तर भी प्रो
 हसन के यहां है     भारत के मुस्लिम समुदायों ने भी सेक्यूलर राज्य का स्वागत किया है क्योंकि उन्हें डर है कि
इसका विकल्प हिन्दू राज्य ही होगा
    पृष्ठ    
इसलिये किसी भी ऐसे व्यक्ति को जिसने एक धर्मांधारित राज्य बनवाया   सेकुलर कहना न सिर्फ सेकुलररिज्म शब्द का
गलत इस्तेमाल है बल्कि शायद उसके साथ भी ज्यादती है
 तुर्की   अल्जीरिया या मिश्र जैसे कुछ अपवाद जरूर हैं जहाँ बहुसंख्यक मुस्लिम राज्य में ऐसे निजाम कायम करने
की समय समय पर कोशिश की गयी है जिनमें अल्पसंख्यकों को बहुसंख्यक मुसलमानों के बराबर हक दियें जायें लेकिन वहाँ भी उदारवादियों को इलामी कट्टरपंथियों से लगातार
जूझना पडता है
धर्मनिरपेक्षता की आधुनिक समझ आस्था पर विवेक की जीत से जुडी हुयी है
 एक औद्योगिक समाज में जब तर्क और विवेक को प्रोत्साहित किया जा रहा था तभी यह संभव हो पाया
कि चर्च की राज्य पर जकडबन्दी कमजोर हुयी
 धर्मनिरपेक्ष राज्य के अस्तित्व के लिये यह नितांत आवश्यक है कि धर्म उसके दैनिन्दिन कार्य की धूरी न बन जाय  धर्म का
दखल नागरिकों के व्यक्तिगत जीवन तक सीमित रहे   राज्य लौकिक समस्याओं का हल धर्म में न तलाशें और अपने सभी नागरिकों के साथ समानता का व्यवहार करे
 यह तभी संभव
होगा जब राज्य आस्था के मुकाबले विवेक को तरजीह देगा
 हमें भारतीय परम्पराओं में धर्म निरपेक्षता की जडें तलाशने की जगह अपने संविधान की तरफ देखना चाहिये जो
विश्व भर में प्रचलित धर्मनिरपेक्ष मान्यताओं का निचोड है और जिसके माध्यम से एक प्रगतिशील  वैज्ञानिक और बराबरी का समाज बनाया जा सकता है
एक पुरानी मसल है कि जनता को राजा वही मिलता है जिसकी वह पात्र होती है

 इस कहावत को इस तरह कहा जा सकता है कि जनता को पुलिस भी वही मिलती है जो उसकी सामाजिक चेतना और नैतिकता के अनुकूल होती है

 क्या कारण है कि गौरांग महाप्रभुओं ने अपने अलग अलग उपनिवेशों को अलग अलग पुलिस दी
 जो पुलिस हमें दी वैसी ही श्री लंका को नहीं दी  केन्या को नहीं दी या आस्ट्रेलिया को नहीं दी
 बर्तानवी साम्राज्य में सूरज नहीं डूबता था तो सिर्फ इसलिये कि अलग अलग महाद्वीपों में लगभग पचास मुल्कों में यह फैला हुआ था
 ये उपनिवेश अपने नागरिकों की त्वचा के रंगों के मामले में तो भिन्न थे ही अपनी सामाजिक संरचना और मूल्यबोध में भी एक दूसरे से काफी अलग थलग थे
 लगभग सभी जगह एक आधुनिक संस्था के रूप में पुलिस अँग्रेजों ने खडी क़ी
 वर्दी  ड्रिल या पदनामों जैसे वाह्य आवरणों में थोडी बहुत समानता होने के बावजूद अपनी आंतरिक संरचना में ये अपने अपने समाजों की प्रकृति और जरूरत के अनुकूल थे
 भारत को अगर      के पुलिस ऐक्ट के माध्यम से एक असभ्य  बर्बर और कानून को ठेंगे पर रखने वाली संस्था हमें मिली तो हमने      में आजादी मिलने के बाद उसे बदलने की कोशिश क्यों नहीं की
 कहीं ऐसा तो नहीं कि हम इसी के पात्र थे और ऐसी ही पुलिस हमें भाती है
महाराष्ट्र के तथाकथित एनकाउन्टर स्पेशलिष्ट के बरखास्त किये जाने अथवा गुजरात में पुलिस एनकांउंटर या मुठभेड में मारे गये सोहराबुद्दीन शेख के मामलो में अगर हमें किसी गंभीर विमर्श में भाग लेना है तो सिर्फ सतही या वक्ती मुद्दे उठाने से बचते हुये इसी तरह के कुछ गंभीर प्रश्नों से उलझना पडेग़ा
जो प्रश्न मुझे गौरतलब लगतें हैं उन पर आने के पहले मैं पाठकों का ध्यान इन से मिलती जुलती और उतनी ही भयानक एक दूसरी घटना की तरफ ले जाना चाहूंगा जो बिहार के भागलपुर में घटी थी
 संक्षेप में अगर उसे दुहरायें तो यह कह सकतें हैं कि दो ढाई दशकों पहले भागलपुर में पुलिस ने कुछ अपराधियों की आँखें फोड दीं थीं
 ये दुर्दान्त किस्म के लोग थे जिनके ऊपर हत्या  बलात्कार और अपहरण जैसे जुर्म दर्ज थे
 इन्हें सजा मिलनी ही चाहिये थी लेकिन किसी भी सभ्य समाज में न तो किसी अपराध की सजा आँख फोडना हो सकती है और न ही पुलिस को किसी भी तरह सजा देने का अधिकार मिल सकता है
 फिर क्यों पुलिस ने सजा देने का अधिकार अपने हाथों में ले लिया
 इससे भी बडी एक दूसरी घटना वहीं घटी
 अखबारों में छपी खबरों का संज्ञान लेकर जब न्यायालय ने इसमें हस्तक्षेप किया और एक उच्च न्यायिक अधिकारी को भागलपुर मौके पर जाँच के लिये भेजा गया तो उसके आगमन पर पूरा भागलपुर बंद रहा
 यह बंद उस पुलिस के पक्ष में था जिसने बर्बरता की सारी सीमायें तोड दीं थीं  बंद बिहार में आयोजित हुआ जहाँ जनता आमतौर से पुलिस विरोधी है और बंद में जिन लोगों ने भाग लिया उनमें विश्वविद्यालय के शिक्षकों  वकीलों  डाक्टरों जैसे पेशेवर तथा रिक्शा चालकों जैसे रोज कमाने खाने वाले शरीक थे
 क्यों पूरा शहर बबर अपराधियों को बर्बर तरीके से दण्डित करने के पक्ष में खडा हो गया
सोहराबुद्दीन शेख के एनकाउण्टर में गिरफ्तार पुलिस उपमहानिरीक्षक डी
 जी
 बनजारा ने अपने एक बयान में कहा कि वे साबित कर देंगे कि सोहराबुद्दीन शेख एक आतंकवादी था
 मीडिया के एक हिस्से ने सोहराबुद्दीन क़ी पुरानी करतूतों को लिखना  दिखाना भी शुरू कर दिया है
इसी तरह महाराष्ट्र के एनकाउन्टर स्पेशलिस्ट भी अपनी जघन्य हरकतों को सही साबित करने के लिए अपने शिकार को अकसर देशदोही या समाज के ऐसे नासूर के रूप में पेश करतें है जिन्हें कानून का उल्लंघन करते हुये मार देना ही उचित है
 क्या यह सही नहीं है कि हममें से ज्यादा लोग किसी आतंकवादी या बडै अपराधी को अगर पुलिस या फौज कानून की प्रक्रियायों की धज्जियाँ उडाते हुये मार दे तो बहुत बेचैन नहीं होते
 यह भी कह सकतें हैं कि खुश होतें हैं
मैं इन दोनो के बहाने सिलसिलेवार इन्हीं मुद्दों पर बात करना चाहता हूं
 सबसे पहले हमें इस मूल प्रश्न से निबटना होगा कि क्या एक राष्ट्र के रूप में हम सभ्य  जनता की दोस्त और कायदे कानूनों का सम्मान करने वाली पुलिस अपने लिये चाहतें हैं
 एक पुलिस अधिकारी के रूप में मेरा अनुभव कहता है कि नहीं
 हमारे समाज की आंतरिक संरचना ही कुछ ऐसी है कि हमें इन सारे गुणों से रहित पुलिस रास आती है
 मैंने ऊपर निवेदन किया है कि      में पुलिस ऐक्ट बनाते समय और उसके बाद      तक कई तरह के प्रयोगों से गुजारने के बाद उस संस्था का निर्माण करने तक जिसे हम आज तक भारतीय पुलिस के रूप में जानतें हैं अँग्रेजों के सामने जो भारतीय समाज था वह वर्णाश्रमी जकडबन्दियों से ग्रस्त और गैरबराबरी को धार्मिक वैधता प्रदान करने वाला समूह था
 यह समाज अपने अस्सी प्रतिशत से अधिक सदस्यों को जानवरों से भी बदतर हालात में रखता था
 उसकी सारी सामूहिक गतिविधियाँ जिनमें न्याय की अवधारणा  दण्ड विधान और भाषा भी सम्मिलित है  इस गैरबराबरी को ही पुख्ता करती थी
 यदि अँग्रेजों ने यह समझा कि इस समाज की पुलिसिंग के लिये बहुत सभ्य और कानून का सम्मान करने वाली संस्था की जरूरत नहीं है तो वे गलत नहीं थे
 यह समाज इस बात का अभ्यस्त था कि ताकतवर और कमजोर के लिये अलग अलग कानून बनाये जायं
 अगर ऐसा न हो और एक जैसा कानून बने भी तो उसे लागू करते समय इन दोनों के प्रति भिन्न मापदन्ड अपनायें जायं
इस समाज में कानून का पालन करने वाले से उसे तोडने वाला ज्यादा आदर का पात्र होता है
 इस सच्चाई को सामने रखकर जो पुलिस बनी और वह गौरांग महाप्रभुओं के लिये ज्यादा मुफीद थी और उसने उनके राज्य को बनाये रखने में अपनी भूमिका बखूबी निभाई
यही वह पुलिस थी जिसके बारे में कहा जाता था कि एक लाल पगडी क़ो देखकर पूरा गाँव खेतों या जंगलों में भाग कर छिप जाता था
में जब हमें आजादी मिली तब हमने इस पुलिस का चरित्र बदलने की कोशिश क्यों नहीं की
 संभवतः एक स्वतंत्र देश में सबसे स्वाभाविक इच्छा ही यही हो सकती थी
 भारत के संदर्भ में यह इसलिये भी बहुत सहज अपेक्षा होनी चाहिये थी क्योंकि कांग्रेस का लगभग पूरा नेतृत्व इस क्रूर और कानून को ताक पर रखने वाली पुलिस के हाथों काफी कुछ भुगत चुका था
 पर ऐसा नहीं हुआ
हमारे नये प्रभुवर्गों को भी वही पुलिस रास आयी जिसके नींव      में पडी थी
कई आयोग बैठे  उनकी मोटी मोटी रिपोर्टें आयीं   अदालतों में याचिकायें दाखिल हुयीं   उनके फैसले आये लेकिन नतीजा सिफर रहा
 पुलिस ज्यों की त्यों रही
 कहीं कोई बुनियादी फर्क नहीं पडा
 कानून का पालन नहीं करने और कानून तोडने वाली पुलिस सत्ता के शीर्ष पर बैठों की मदद कर सकती है इसलिये वे नहीं चाहते कि पुलिस का चरित्र बदले
फर्जी मुठभेडों की चर्चा करते समय हमें इस बात को ध्यान में रखना पडेग़ा कि एक पेशेवर  राजनैतिक दबावों से मुक्त और कानून के दायरे में काम करने वाली पुलिस उन लोगों के हित में नहीं है जो परिवर्तन कर सकतें हैं
 पर उन लोगों को समाज में बढते अपराधों के लिये जनता के प्रति जवाबदेह तो होना ही पडता है
 अर्ध्द प्रशिक्षित और गैरपेशेवर नजरिये वाली पुलिस अपराधों से निपटने में सक्षम नहीं हो सकती इसलिये स्वाभाविक है कि उससे अपेक्षा की जाती है कि वह गैर कानूनी तरीकों से अपराध रोके
 इसके लिये सबसे आसान रास्ता है थर्ड डिगरी और मार पिटाई तथा शारीरिक अंग भंग से गुजरता हुआ यह रास्ता एनकाउण्टरों तक जाता है जिसमें अपराधी को मार ही डाला जाता है
 न रहे बांस न बजे बांसुरी
दुर्भाग्य से भारतीय समाज का एक बडा हिस्सा इस बात में यकीन करता है कि अपराधियों से निपटने का सबसे उपयुक्त और जरूरी उपाय उन्हें मार देना है
 मैंने अपने पिछले तीन दशकों के पुलिस कैरियर में बहुत बार यह अनुभव किया है कि समाज के प्रबुद्ध तबकों   जिनमें न्यायाधीश  नौकरशाह  राजनीतिज्ञ  पत्रकार  अध्यापक  वकील और डाक्टर जैसे लोग भी सम्मिलित हैं  में एक बडी संख्या उन लोगों की है जो थर्ड डिगरी का समर्थन करतें हैं
 आपको अगर कभी कोई ऐसा न्यायाधीश मिले जिसके घर में चोरी हो गयी हो और जो सिर्फ इसलिये एफ
आई
आर
 नहीं लिखाना चाहता कि उसके परिवार की महिलाओं को थाना कचहरी का चक्कर लगाना पडेग़ा पर जो यह अपेक्षा करता हो कि उसके नौकर को पुलिस ले जाकर उल्टा लटका दे और उसका माल वापस करा दे तो आपको आश्चर्य नहीं होना चाहिये
 ऐसी अपेक्षा करने वाला ऊपर उल्लिखित प्रबुद्ध तबकों में से किसी से भी हो सकता है
 जरा हम अपने दिल पर हाथ रखकर सोचें कि हममें से कितनों को पंजाब और कश्मीर के आतंकवादियों के फर्जी मुठभेडों में मारे जाने पर धक्का लगा होगा
 उत्तर प्रदेश में तो एक मुख्यमंत्री खुले आम कहा करते थे कि प्रशासन तो धनक  हुमक और चमक से चलता है
 ये तीनों शब्द कानून के दायरे से सर्व्रथा मुक्त पुलिस के डंडे की तरफ इशारा करतें हैं
 मैंने ऊपर आँख फेडवा काण्ड में भागलपुर की जनता द्वारा दिये गये पुलिस के समर्थन का जिक्र किया है
 यह समर्थन भारतीय समाज द्वारा पुलिस हिंसा को दिये जाने वाली स्वीकृति का ही एक छोटा सा हिस्सा है
पुलिस अधिकारियों में भी एक बहुत बडा तबका है जो इसमें यकीन रखता है कि अपराधियों को दण्ड देने का न सिर्फ उसे अधिकार है बल्कि यह उसका सामाजिक और राष्ट्रीय दायित्व भी है
 वह स्वयं को एक ऐसे खुदाई फौजदार के रूप में देखता है जिसमें पुलिस  जज और जल्लाद तीनों के अधिकार निहित हैं
 खास तौर से काश्मीर और पंजाब जैसी स्थितियों तथा सोहराबुद्दीन जैसे मामलों में तो अपराधियों को मारना राष्ट्रप्रेम का भी मसला है
सोहराबुद्दीन शेख के मामले में गिरफ्तार पुलिस अधिकारी बंजारा का यहा बयान भी महत्वपूर्ण है कि वह शेख का आतंकवादी होना साबित कर देगा
 सारा पेंच इसी में है
 यदि शेख आतंकवादी था तो उसे पकडक़र मार देने को भारतीय समाज माफ कर देगा
 भागलपुर के दुर्दान्त अपराधियों की आँखें फोडने वाले मामले में यही तो हुआ
 इसके दो निहितार्थ हैं  पहला कि अगर कोई अपराधी है तो पुलिस उसके हाथ पैर तोड सकती है या मार सकती है और दूसरा कि हमारी सामान्य न्याय व्यवस्था अपराधियों को कानूनी प्रक्रियायों से गुजरते हुये दण्ड देने में अक्षम है 
 दूसरी स्थिति काफी हद तक सही भी है
 सिर्फ संसद और विधानसभाओं में ही सैकडों की तादाद में ऐसे लोग मौजूद हैं जिनके ऊपर हत्या  बलात्कार   डकैती या अपहरण जैसी संगीन धाराओं के दर्जनों मुकदमें हैं और सालों से घिसट घिसट कर अदालतों में चल रहें हैं
 आम नागरिक ने यह आशा छोड दी है कि ऐसे अपराधियों को सामान्य न्यायिक प्रक्रियायों से दण्डित किया जा सकता है जो क्रूरता   धन  जाति या राजनैतिक पहुँच के मामले में कमजार नहीं है
 यह नागरिक चाहता है कि उसके जीवन को नर्क बनाने वाले इन अपराधियों से पुलिस किसी तरह से भी निपटे
 अगर सत्ताधारी इसे पेशेवर संस्था के रूप में नहीं विकसित होने दे रहें हैं तो कोई बात नहीं   यह अपराधियों से गैर पेशेवर तरीकों से ही निपटे
 भागलपुर के आँख फोडवा काण्ड के सभी अपराधी इतने दुर्दान्त थे कि वे कानून की द्वंदों के बाहर निकल चुके थे
 इसलिये अगर पुलिस ने उनकी आँखें फोड दीं तो सामान्यजन को पुलिस से वितृष्णा नहीं हुयी   वे उल्टे पुलिस के पक्ष में खडे हो गये
यह एक चिंताजनक स्थिति है
 किसी सभ्य समाज को अपनी पुलिस को यह अधिकार नहीं देना चाहिये कि वह किसी नागरिक की जान ले ले या उसके साथ मार पीट करे 
 यह स्थिति सिर्फ भ्रष्ट पुलिस कर्मियों और सत्ता का दुरूपयोग करने वाले राजनितिज्ञों के ही हित में है
 मैं अपने अनुभवों से यह बात दावे के साथ कह सकता हूं कि जो पुलिस अधिकारी जितने अधिक मुठभेडों में शरीक हुआ है वह उतना ही अधिक भ्रष्ट होगा
 दरअस्ल यह गणित का नहीं अर्थशास्त्र का मसला है
 मुठभेड क़ा माहिर पुलिस वाला एक दो हत्यायें तो इस जुनून में करता है कि वह ऐसा किसी बडे राष्ट्रीय दायित्व का निर्वाह करने के लिये कर रहा है   फिर वह अपने किसी राजनैतिक आका को खुश करने के लिये उसके विरोधी को मार देता है  इसके बाद कोई अपराधी गिरोह अपने प्रतिद्वन्दी गिरोह का अपराधी उसे सौंपता है जिसे मारने पर तमगा या तरक्की मिलती है
 हो सकता है कि हर मामले में बिल्कुल ऐसा ही नहीं होता हो पर इससे मिलता जुलता जरूर होता है
 अखबारों में अक्सर एनकाउण्टर स्पेशलिस्ट पुलिस वालों के सम्पत्तियों के विवरण छपते हैं 
 ये झूठे नहीं होते
 जिन मुठभेड विशषज्ञों की सम्पत्ति के विवरण नहीं छपें हों उनमें झाँकना भी निश्चित रूप से दिलचस्प होगा
ये मामले फिर किसी सतही बहस का हिस्सा न बने  इसके लिये जरूरी है कि हम ऊपर उठाये गये मुद्दों पर भी गंभीर विमर्श करें
 जरूरी है कि हम अपने कानूनों और दण्ड पक्रियायों में ऐसे परिवर्तन करें जिनसे अपराधियों को एक डेढ वर्षों में ही दण्डित करना संभव हो सके
 एक राष्ट्र के रूप में हमें उस पाखण्ड को भी छोडना होगा जिसमें हम लोकतंत्र होने का दावा भी करें और अपराधियों को पुलिस के हाथों दण्डित होते देखकर खुश भी हो
 सबसे आवश्यक यह है कि हम् एक ऐसे पुलिस बल का निर्माण करें जो शुद्ध रूप से पेशेवर हो और कानून के दायरे में काम करने में हिचक न महसूस करें
लालकृष्ण आडवाणी ने जिन्ना को धर्मनिरपेक्षता का प्रमाणपत्र देते समय शायद यह नहीं सोचा था कि उनके वक्तव्य को लेकर इतने विवाद खडे होंगे या उसके इतने निहितार्थ निकाले जायेंगे
इस प्रकरण में सबसे दिलचस्प बात यह है कि उन लोगों ने  जिन्हें आडवाणी और संघ परिवार पिछले पचास वर्षों से छद्म धर्मनिरपेक्ष या सूडो सेकुलरिस्ट कहते चले आ रहें हैं  इस विवाद में कोई खास दिलचस्पी नहीं दिखायी
 इस विवाद में आडवाणी के पक्ष या विपक्ष में वे लोग कूदे जो अपने को कभी भी धर्मनिरपेक्ष कहना पसंद नहीं करेंगे 
इनमे हिन्दू और मुस्लिम कट्टरपंथी शरीक हैं
 ये लोग गाहे बगाहे हिन्दू राज या निजामे मुस्तफा कायम करने के प्रति अपनी प्रतिबद्धता घोषित करते रहतें हैं
आडवाणी ने पाकिस्तान में जो कुछ कहा उसमें दो बातें महत्वपूर्ण हैं
पहली जिन्ना धर्मनिरपेक्ष थे और इसके पक्ष में पाकिस्तान की नेशनल असेम्बली में    अगस्त      को दिये गये जिन्ना के प्रसिद्ध भाषण का हवाला देतें हैं जिसमे उन्होंने कहा था कि नये राष्ट्र पाकिस्तान में अब न कोई हिन्दू होगा और न मुसलमान
सभी पाकिस्तानी होंगे और राज्य सभी धर्मावलम्बियों से समान व्यवहार करेगा 
 अब यह अलग बात है कि जिन्ना की इस सलाह पर पाकिस्तानी हुक्मरानों ने बिल्कुल अमल नहीं किया
आडवाणी की जिन्ना को लेकर दूसरी स्थापना यह है कि देश के विभाजन के लिये जिन्ना ही अकेले जिम्मेदार नहीं हैं
 इस बात को इधर भारतीय उपमहाद्वीप पर लिखने वाले बहुत से विद्वानों ने रेखांकित किया है 
 सरकारी इतिहास का मुलम्मा उतर जाने के बाद यह मानना बहुत मुश्किल नहीं है कि देश की बहुसंख्य हिन्दू जनता और कांग्रेसी नेतृत्व ने थोडी सहिष्णुता का प्रदर्शन किया होता तो न जिन्ना राष्ट्रवादी से पृथकतावादी मुस्लिम नेता हुये होते और न ही मुस्लिम लीग को द्विराष्ट्र सिध्दान्त पर अडक़र पाकिस्तान मांगने की जरूरत पडती
 तब शायद इतिहास दूसरा होता और हमें      या    में कैबिनेट मिशन के सुझावों वाला एक ढीला ढाला संघ प्राप्त हुआ होताा और आज एक अविभाजित भारत होता
बहरहाल जो हुआ उसे अब स्वीकारना होगा पर आडवाणी की उपरोक्त दोनों स्थापनाओं पर जो लोग बहस में मुब्तिला हैं उनपर गौर करना जरूर दिलचस्प होगा
आडवाणी के जिन्ना को सेकुलर कहने पर हिन्दुत्ववादियों ने जिस तरह से उसका तीखा विरोध किया उससे ऐसा लगा कि संघ परिवार के लोग धर्मनिरपेक्ष होना सम्मानजनक समझतें हैं और उनकी नजर में जिन्ना को धर्मनिरपेक्ष कहना उन्हें एक ऐसा सम्मान देना है जिसके वे हकदार नहीं हैं 
सवाल यह है कि यदि धर्म निरपेक्ष होना अच्छा है तो फिर राष्ट्रीय स्वयंसेवक संघ और उससे जुडे संगठन स्वयं धर्म निरपेक्ष होने से क्यों परहेज करतें हैं
मुस्लिम कट्टरपंथियों और हिन्दू कट्टरपंथियों के बीच धर्म निरपेक्षता को लेकर एक खास तरह की सहमति इस बात को लेकर तो है कि दोनों इस जीवनदर्शन को नकारतें हैं पर हिन्दू कट्टरपंथियों के प्रतिनिधि संघ परिवार में इसे लेकर कुछ कुछ विभ्रम की सी स्थिति है और उनके अंदर मुस्लिम कठमुल्लों जैसा साहस नहीं है कि वे धर्म निरपेक्षता को सिरे से नकार दें 
वे इस मामले में रणनैतिक कौशल अपनाने का प्रयास करतें हैं 
उन्हें धर्म निरपेक्षता की वह सर्वमान्य परिभाषा स्वीकृत नहीं है जिसमें राज्य और धर्म को अलग करने का प्रयास किया गया है
वे राजनीति और धर्म को अलग रखने वालों को सूडो सेकुलरिस्ट कहतें हैं 
उनके अनुसार हिन्दुत्व पर आधारित राज्य व्यवस्था की स्थापना ही वास्तविक रूप में धर्म निरपेक्षता है
सेकुलरिज्म  जिसका तमगा आडवाणी ने जिन्ना को दिया है  इस्लाम और हिन्दू दोनो परम्पराओं के लिये विदेशी है
यह एक इसाई अवधारणा है जो राज्य और चर्च के अन्तर्सम्बन्धों को लेकर चली एक लम्बी टकराहट और योरोप के कुछ हिस्सों में फली फूली एक अद्भुत बौद्धिक क्रांति   जिसे पुनर्जागरण कहतें हैं  की परिणति थी
     में जार्ज जेकब होल्योके ने यह सुझाव दिया कि  राज्य और राज्य व्यवस्था को धार्मिक मान्यताओं के नियंत्रण से मुक्त रखा जाय
       की फ्रांसीसी क्रांति में भी चर्च और राज्य को अलग करने का मसला एक महत्वपूर्ण मुद्दे की तरह था
 इसलिये किसी भी ऐसे व्यक्ति को जिसने इस्लाम के नाम पर एक नये राष्ट्र की परिकल्पना की थी   सेकुलर कहना इस बुनियादी तथ्य को झुठलाना होगा कि सेकुलरिज्म न सिर्फ इस्लाम के लिये अपरिचित अवधारणा है बल्कि उसके विरूद्ध भी है
 एक इस्लामी राज्य कुरान और सुन्ना पर ही आधारित हो सकता है
 मलेशिया के इस्लामी विद्वान सैय्यद मुहम्मद नकीब अल अतरस ने अपनी पुस्तक  इस्लाम सेकुलरिज्म ऐन्ड फिलासफी आफ द फ्यूचर  में इस्लाम और सेकुलरिज्म के द्वैध को बहुत स्पष्ट ढंग से रेखांकित किया है    सेकुलरिज्म केवल गैर इस्लामी विचारधारा ही नहीं अपितु सरासर इस्लाम विरोधी है और मुसलमानों को चाहिये कि जहां भी इसे पायें अपनों के बीच या अपने मन में इसका जबर्दस्त विरोध करें और कुचल दें क्यों कि यह सच्चे धर्म के लिये घातक विष है
    पृष्ठ      इसी पुस्तक में थोडा पहले नकीब ने जोर देकर कहा कि   इस्लाम स्वयं   सेकुलर या सेक्यूलरीकरण और सेक्यूलरवाद की अवधारणाओं और उनके प्रयोगों को पुरी तरह से नकारता है   क्योंकि वे उसके अंग नहीं हैं और वे इस्लाम से सभी बातों में भिन्न हैं   और वे पश्चिमी इसाई धर्म के अनुभवों के बौद्धिक इतिहास के अंग और उसके स्वभावतः अनुरूप हैं
    पृष्ठ
दुनियां भर के मुसलमानों की यह सबसे बडी ट्रैजेडी है कि जब वे अल्पमत में होतें हैं तो सेकुलरिज्म के सबसे बडे झंडाबरदार होतें हैं 
उन सभी भू भागों में जहां वे बहुसंख्यक हैं उनका प्रयास शरीयत पर आधारित इस्लामी हुकूमत कायम करने का होता है 
खुद अल्पसंख्यक होने पर वे राज्य से जिन सुविधाओं और अधिकारों की अपेक्षा करतें हैं वही सुविधायें और अधिकार किसी इस्लामी हुकूमत में अपने अल्पसंख्यकों को देने के लिये कत्तई तैयार नहीं होते 
 भारतीय उपमहाद्वीप के मुसलमानों की भी यही ट्रैजेडी है 
 इस द्वैध को प्रो
 मुशीरूल हसन ने अपनी पुस्तक  इस्लाम इन सेकुलर इन्डिया  में बडी बेबाकी से व्यक्त किया है
उनके अनुसार   भारतीय मुसलमानों में एक छोटे से वर्ग को छोडक़र बहुसंख्यक समाज किसी भी प्रकार से सेक्यूलर नहीं है
   पृष्ठ       उनमें से अधिकांश उलेमाओं का विश्वास है कि राज्य तो सेक्यूलर रहे परन्तु मुसलमानो को सेक्यूलरिज्म से बचाया जाय
    पृष्ठ     भारतीय मुसलमान अपने जीवन और सामुदायिक गतिविधियों में सेकुलर नहीं होना चाहते पर भारतीय राज्य सेक्यूलर देखना चाहतें हैं इसका उत्तर भी प्रो
 हसन के यहां है     भारत के मुस्लिम समुदायों ने भी सेक्यूलर राज्य का स्वागत किया है क्योंकि उन्हें डर है कि इसका विकल्प हिन्दू राज्य ही होगा
    पृष्ठ    
इसलिये किसी भी ऐसे व्यक्ति को जिसने एक धर्मांधारित राज्य बनवाया   सेकुलर कहना न सिर्फ सेकुलररिज्म शब्द का गलत इस्तेमाल है बल्कि शायद उसके साथ भी ज्यादती है
हिन्दुत्व की जो शक्तियां जिन्ना को सेकुलर कहे जाने पर दुखी हैं वे स्वयं सेकुलरिज्म के प्रति कितनी गम्भीर हैं उसे सिर्फ इसी तथ्य से समझा जा सकता है कि भारत में दो राष्ट्रों की बात सबसे पहले इन्हीं लोगों ने प्रारम्भ की थी
बंकिमचन्द्र  सावरकर और गोलवरकर इस धारा के सबसे बडे व्याख्याकार हैं और उनके अनगिनत उद्धरण उपलब्ध हैं जिनमें उन्होंने हिन्दुओं और मुसलमानों को दो अलग राष्ट्रों के रूप में परिभाषित किया है
चौधरी रहमत अली या मुस्लिम लीग के द्विराष्ट्र सिध्दान्त अपनाये जाने के पहले सावरकर ने लिखा था     आर्यपुरूष इतिहास के अरूणोदय में ही भारत में बस गये थे और तभी एक राष्ट्र का जन्म हुआ था जो अब मात्र हिन्दुओं में ही निहित है 
   एक दूसरे लेख में उन्होंने लिखा      हिन्दुस्तान में हिन्दू स्वयं ही एक राष्ट्र है 
   गोलवरकर के मन में भी कहीं कोई शंका नहीं है कि    हिन्दुओं को इस बात का विस्मरण कराने का प्रयास किया जा रहा है कि वास्तव में वे ही एक राष्ट्र हैं
   आज कई बार संघ के व्याख्याकार हिन्दू का वृहद अर्थ निकालने की बात करतें हैं और यह सिद्व करने की कोशिश करतें हैं कि भारत में रहने वाले सभी हिन्दू हैं पर गोलवरकर के यहां इसे लेकर भी कोई भ्रम नहीं है 
उन्होंने विचार नवनीत में कई प्रसंगों में लिखा है कि कुछ कांग्रेसी उनसे हिन्दू की जगह भारतीय शब्द का प्रयोग करने का आग्रह करतें हैं पर   सत्य तो यह है कि जिस विचार का हम प्रतिनिधित्व करतें हैं उसका शुद्ध एवं स्पष्ट रूप से वर्णन  हिन्दू  शब्द द्वारा ही हो सकता है 
उनके लिये हिन्दू का मतलब सारे भारतीय होता तो वे विचार नवनीत में स्पष्ट रूप से देश के तीन शत्रुओं के रूप में कम्यूनिस्टों के साथ मुसलमानों और ईसाइयों पर एक एक अध्याय लिखने की मेहनत नहीं करते
 दरअसल हिन्दुत्व के पुरोधाओं ने न सिर्फ मुस्लिम कट्टरपंथियों से पहले हिन्दुओं और मुसलमानों को दो अलग राष्ट्र घोषित कर दिया था बल्कि यह भी रेखांकित करने की कोशिश की थी कि ये दोनो एक साथ नहीं रह सकते
यह एक अलग बात है कि हिन्दुओं को एक अलग राष्ट्र मानने वालों को देश विभाजित करने की जरूरत नहीं थी 
अंग्रेजी राज्य ने धीरे धीरे भारत को एक ऐसे राष्ट्रराज्य में तब्दील कर दिया था जो आजादी मिलने तक बालिग मताधिकार पर आधारित गणराज्य बन गया
इस गणराज्य में   जहां हर व्यक्ति को एक वोट का अधिकार था  यह स्वाभाविक था कि बहुसंख्यक हिन्दुओं का देश की राज्य सत्ता पर अधिकार होता 
यह भी स्वाभाविक ही था कि कि ऐसी स्थिति में अल्पसंख्यक मुसलमानों के मन में अपनी पहचान और विशेषाधिकार खोने का भय था
इस समय जरूरी था कि गांधी जी और कांग्रेस उन्हें यह विश्वास दिलाने का ईमानदार प्रयास करते कि हिन्दू बहुल स्वतंत्र भारत में उनकी हैसियत बराबर के हिस्सेदार की होगी 
उस समय एक आदर्श स्थिति एक ढीला ढाला संघ होता जिसमें राज्यों के पास आज के मुकाबले अधिक अधिकार होता
 कैबिनेट मिशन के सुझावों को थोडे बहुत परिवर्तनों के साथ मान लेने से ऐसी स्थिति बन सकती थी
यह सब नहीं हुआ और परिस्थितियां ऐसी बनती गयी कि देश विभाजित हो गया
यह सब अब इतिहास है
यदि आडवाणी सचमुच इसमें विश्वास करतें हैं कि देश के विभाजन के लिये सिर्फ जिन्ना  अर्थ विस्तार में मुस्लिम लीग और थोडा और आगे जाने पर मुसलमान  ही देश के विभाजन के लिये जिम्मेदार नहीं हैं तो इससे सहमत होने में हमें कोई दिक्कत नहीं होनी चाहिये 
पर सच शायद यह नहीं है
अपनी हालिया पाकिस्तान यात्रा के पहले हजारों बार आडवाणी जिन्ना  मुस्लिम लीग और मुसलमानों के बारे में जो कुछ कहते रहें हैं वह उनके इस बयान से पूरी तरह भिन्न था
 ऐसा नहीं हो सकता कि उन्होंने जिन्ना का ग्यारह अगस्त का भाषण पहली बार पाकिस्तान जाते समय पढा था
यह मानना ज्यादा तर्कसंगत होगा कि आडवाणी का हृदय परिवर्तन एक अति सरलीकृत अवसरवाद के अतिरिक्त कुछ भी नहीं है यदि किसी व्यक्ति के जीवन को समग्रता में न देखकर सिर्फ एक भाषण के आधार पर मूल्यांकित किया जाय तो आडवाणी भी धर्मनिरपेक्ष साबित होंगे
उन्होंने भी कई बार छः दिसम्बर को अपने जीवन का दुःखद दिन घोषित किया है
पर उनकी इस घोषणा पर किसी को यकीन नहीं होता क्योंकि सभी जानतें हैं कि छः दिसम्बर को संभव बनाने में उनकी रथ यात्रा का कितना बडा योगदान था
यह सही है कि जिन्ना ने    अगस्त      को पाकिस्तानी नेशनल असेम्बली में एक ऐसा भाषण दिया था जो किसी भी धर्मनिरपेक्ष राष्ट्र की बुनियाद बन सकता है पर उससे बडा सच यह है कि जिन्ना ने      में लाहौर के मुस्लिम लीग के अधिवेशन में जो कुछ कहा था अगर उसपर यकीन किया जाय तो हिन्दू और मुसलमान न सिर्फ दो राष्ट्र हैं बल्कि इनके साथ साथ रहने की कोई भी संभावना नहीं है 
जिन्ना के अनुसार हिन्दुओं और मुसलमानों का इतिहास   खानपान  वेशभूषा और यहां तक कि कैलेण्डर भी अलग है
 जिन्ना और उनकी पार्टी के डाइरेक्ट ऐक्शन डे के कारण हजारों हिन्दुओं और मुसलमानों को अपने जान से हाथ धोना पडा और इस हिंसा की स्मृति ने ही देश के विभाजन को और हिंसक बनाया
इस तथ्य से जिन्ना एक उदार और आधुनिक व्यक्ति नहीं हो सकते कि वे शराब पीते थे  सूअर खाते थे तथा नमाज सही ढंग से पढना नहीं जानते थे
उनकी उदार छवि निर्मित करने के समय यह भी याद करना चाहिये कि उन्होंने जिद करके अपने पारसी पत्नी को शिया कब्रिस्तान में दफन करवाया और अपनी बेटी को एक पारसी से शादी करने की न सिर्फ इजाज़त नहीं दी बल्कि उसके पारसी से विवाह करने पर जीवन भर उसका मुंह नहीं देखा
 शायद यह एक मुस्लिम नेता बने रहने की जिद से उत्पन्न त्रासदी थी जिससे जिन्ना बच नहीं सकते थे
उनके   अगस्त      के भाषण पर उनके जीवनीकार स्टैनले वाल्पर्ट ने बहुत सही टिप्पणी की है      वे क्या कहना चाहतें हैं
 क्या वे भूल गयें हैं कि वे कहां खडें हैं
 क्या घटनाओं के झंझावात ने उन्हें इतना विचलित कर दिया कि वे अपने विरोधी का मुकदमा लडने लगे 
 क्या वे पाकिस्तान निर्माण की संध्या पर एकीकरण की बात कर रहें हैं
   ज़ाहिर है कि    अगस्त      का भाषण एक ऐसे व्यक्ति का भाषण है जो विभाजन के अवसर पर हो रही हिंसा से विचलित होकर अपनी ही निर्मिति के खिलाफ प्रालाप कर रहा है
संघ परिवार की जिन्ना को धर्मनिरपेक्षता का प्रमाणपत्र दिये जाने से उत्पन्न नाराजगी का कोई मतलब नहीं है क्योंकि वे खुद धर्मनिरपेक्ष नहीं है और लगातार धर्म और राजनीति में घालमेल करता रहता है
 इस नाराजगी को दरकिनार कर भी दिया जाय तो आडवाणी के इस प्रमाणपत्र का कोई मतलब नहीं है 
रक्तरंजित रास्तों से एक धर्मांधारित राज्य बनाने वाला व्यक्ति किसी भी अर्थ में धर्मनिरपेक्ष नहीं हो सकता
 उसके जीवन की विरोधाभासी हरकतें ज्यादा से ज्यादा उसे एक चालाक अवसरवादी ही सिद्ध कर सकतीं हैं 
यह वैसे ही है जैसे कभी कभार बावरी मस्जिद ध्वंस पर विलाप करने से आडवाणी धर्मनिरपेक्ष नहीं हो सकते
 वे खून सने हाथों को कितना भी छिपायें पर उन्हीं के साथ जीने के लिये अभिशप्त हैं
भारत के संदर्भ में जब सांप्रदायिकता  कठमुल्लापन या साम्प्रदायिक फासीवाद की बात होती है तब अक्सर हमारे निशाने पर सिर्फ हिंदू सांप्रदायिकता होती है
 खासतौर
से मार्क्सवादी विमर्श के दौरान  अक्सर मुस्लिम सांप्रदायिकता को भुला दिया जाता है या फिर उसे कम करके आँका जाता है 
राजेन्द्र जी अक्सर दलित  पिछडा या स्त्री
विमर्श के दौरान हिन्दू मिथकों   वर्ण व्यवस्था और हिन्दू समाज की आंतरिक संरचना की कुरूपताओं पर हमला करतें रहतें हैं 
उनसे शायद यह उम्मीद की जा रही थी कि वे
इस्लामी कट्टरता पर हमला करके अपने को हिन्दुत्ववादियों के पाले में पाए जाने का जोखिम न लेना चाहें   इसलिए उनके इस संपादकीय से कुछ लोगों को आश्चर्य या निराशा
हुई  पर मुझे लगता है कि इस संपादकीय में बहुत से ऐसे मुद्दे उठाये गयें हैं जो गंभीर विमर्श की मांग करतें हैं
इस्लाम को लेकर मेरे मन में जो शंकाएं हैं उन पर आने के पहले एक बात साफ कर ली जाये 
 यह सही है कि जब हम सांप्रदायिकता पर हमला बोलें तो हमें हिंदू और मुस्लिम
दोनों सांप्रदायिकताओं को निशाना बनाना चाहिये   लेकिन हमें यह भी ध्यान रखना चाहिये कि भारत के संदर्भ मे हिंदू सांप्रदायिकता ज्यादा खतरनाक है 
हिंदू
सांप्रदायिकता बहुसंख्यक समुदाय की सांप्रदायिकता है 
वह राज्य की मशीनरी पर कब्जा कर सकती है और फासिज्म की तरफ हमें ढकेल सकती है
हाल में गुजरात में एक प्रयोग
हुआ ही है   हिंदुत्व की शक्तियाँ पूरे देश में इस प्रयोग को दोहराने की धमकी दे रहीं हैं
 इसके बरखिलाफ मुस्लिम कठमुल्लापन काफी आत्मघाती है
यह अपने समुदाय को
ही अधिक नुकसान पहुँचाता है 
इसकी मारक शक्ति अपने अनुयायियों को पिछडेपन और जहालत की भूल  भुलैया में ढकेल देती है तथा हिंदू सांप्रदायिकता को फलने फूलने के
लिए यह खाद का काम करती है
इस्लाम दुनियाँ के दूसरे धर्मो से कई अर्थों में भिन्न है 
अकेला धर्म है जो उम्मा की बात करता है 
इसका मतलब है यह राष्ट्र राज्यों की सीमाओं को नकारते हुए एक
अतर्राष्ट्रीय इस्लामी विरादरी की कल्पना करता है 
दार्शनिक धरातल पर ही सही पर इस्लाम दुनिया को दो भागों में विभक्त करता है 
 इस्लाम पर यकीन रखने वालों और
इस्लाम पर यकीन न रखने वालों की है
 ऌस्लाम पर यकीन रखने वाले एक कौम है यह हास्यास्पद विश्वास विश्व इतिहास में हर युग और हर भूखण्ड में गलत साबित हुआ है
भाषा
खानदान परंपरा भूगोल अर्थशास्त्र बहुत सारे कारण हैं जिन्होंने मुसलमानों को भी उसी तरह बाँट रखा है जिस तरह ईसाइयों  बौद्धों   हिंदुओं या यहूदियों को अलग
अलग राष्ट्र राज्यों में विभक्त कर रखा है
 मुस्लिम शासक और साधारण जन भी उसी तरह आपस में लडतें रहतें आयें हैं जिस तरह दूसरे धर्मो को मानने वाले शासक और
सामान्य जन पर दर्शन के रूप में इस्लाम के जनम के बाद से ही यह विचार कि मुसलमान एक अलग राष्ट्र है हमेशा मुस्लिम उम्मा को उद्वेलित करता रहा है 
यह बात अलग है
कि कभी कम कभी ज्यादा
भारत के संदर्भ में यह याद रखना चाहिये कि पाकिस्तान तभी बन पाया जब पृथकतावादी मुस्लिम नेतृत्व मुसलमानों की बडी संख्या को यह विश्वास
दिलाने मे सफल हो गया कि मुसलमान एक अलग राष्ट्र है और वे हिंदू राष्ट्र के साथ नहीं रह सकते
यह बात अलग है कि केवल इस्लाम एक अलग राष्ट्र का आधार नहीं हो सकता
था और बंगाली राष्ट्रीयता पंजाबी या बलूचिस्तानी राष्ट्रीयताओं के साथ ज्यादा दिन न्हीं चल सकी और इस्लामी राष्ट्रीयता के नाम पर बना देश    वर्षों में ही टूट
गया
जो हिस्सा पाकिस्तान के नाम पर बचा भी है उसमें मुस्लिम राष्ट्रीयता से अधिक पंजाबी राष्ट्रीयता है
इस्लामी उम्मा की इस चाह ने ही दुनियाँ भर के मुस्लिम राष्ट्रों को धर्म के नाम पर एक संगठन बनाने के लिये प्रेरित किया है 
आर्गनाइजेशन ऑफ इस्लामिक कन्ट्रीज या
ओ
 आई
 सी
 संयुक्त राष्ट्र संघ के बाद सबसे अधिक देशों की सदस्यता वाला संघटन है
 विश्व के दूसरे बडे धर्मो ने क्यों नहीं उन देशों का संगठन बनाने का प्रयास
किया जहाँ उनके मानने वाले बहुमत में थे 
 ईसाई  हिंदू  या बौद्ध ऐसे अन्य धमे हैं जिनके अनुयायी एक से अधिक देशों में रहतें हैं पर हम कभी ऐसा गंभीर प्रयास
नहीं पाते जिसके द्वारा ईसाई राष्ट्र या बौद्ध राष्ट्रों का संगठनबनाने का सपना देखा गया हो 
यहां यह भी ध्यान रखना चाहिये कि ओ• आई• सी
 में केवल अनुदार या
धर्मान्ध मुस्लिम राष्ट्र ही नहीं शरीक हैं बल्कि बहुत से उदार  प्रगतिशील राष्ट्र और आधुनिक जीवन दृष्टि में विश्वास रखने वाले मुस्लिम राष्ट्र भी उसके सदस्य
हैं
सउदी अरब  कुवैत नाइजीरिया और सूडान के बगल में जब हम तुर्की मलेशिया और मिश्र को बैठे पातें हैं तब हमें उस तर्क को समझने में आसानी होती है जो उम्मा के
दर्शन के रूप में इस्लाम के अवचेतन का अभिन्न अम्ग है
यही कारण है कि सैय्यद शहाबुद्दीन जब मुसलमानों की जिंदगी को लेकर एक पत्रिका निकालने की सोचतें हैं तो
उनके दिमाग में  मुस्लिम इंडिया  नाम आता है  इंडियन मुस्लिम  नहीं
यह स्वाभाविक है कि क्योंकि वे मुसलमान इंडियन हैं यह प्रसंगवश है  उनकी असली पहचान मुस्लिम
है जो उन्हें मुस्लिम उम्मा का अंग बनाती है 
अफगानिस्तान या ईराक में अमेरिकी ज्यादतियों की प्रतिकि्र्रया विश्व में दो तरह से होती है
विरोध का एक स्वर
साम्राज्यवाद विरोधी मनुष्यता का होता है जो हमलावरों और पीडितों के धर्म की परवाह किये बिना अमरीकी बमबारी की भर्त्सना करता है
इसमें ईसाई हिंदू  बौद्ध यहूदी
और उदार मुसलमान सभी होतें हैं पर विरोध का दूसरा स्वर सिर्फ इसलिए सुनाई देता है क्योंकि पीडित मुसलमान है भले ही हमले के पीछे कोई ईसाई चिन्ता न हो
अगर पीडित
गैर मुस्लिम दुनियाँ हो तो यह स्वर गायब हो जाता है
 यह स्वर धर्मांन्ध मुस्लिम उम्मा का है
चेचन्या  कश्मीर हर्जेगोविना अफगानिस्तान ईराक हर जगह इसे ऐसा लगता
है कि पीडितों के साथ ज्यादतियाँ सिर्फ इसलिए हो रहीं हैं क्योंकि वे मुसलमान हैं 
दुर्भाग्य से मुस्लिम विश्व में यह स्वर ज्यादा जोर से सुनाई देता है
 इस्लाम
अक्सर खतरे में रहता है
दुनियाँ में कोई दूसरा धर्म इतनी आसानी से खतरे में नहीं पडता
 यह स्थिति शायद इसलिए है कि इस्लाम में आंतरिक लोकतंत्र सबसे कम है
कोई भी
दूसरा धर्म अपने बेसिक्स या बुनियादी आस्थाओं को इतनी मजबूती से अपने सीने से नहीं चिपकाए रहता है कि उनके बारे में बहस मुबाहिसे के लिए तैयार ही नहीं हो
अल्लाह एक है मोहम्मद उसके पैगम्बर हैं औरआखिरी पैगम्बर हैं तथा कुरान उनके ऊपर नाजिल हुई ईश्वरीय किताब है  ये कुछ ऐसे बुनियादी आस्थाएं हैं जिनके बारे में
इस्लाम किसी बहस के लिए तैयार नहीं है 
इनमें से किसी एक के बारे में कोई शंका होते ही इस्लाम खतरे में पडने लगता है
दूसरे धर्मो की भी बुनियादी आस्थाएँ हो
सकतीं हैं पर वे उन पर बौद्धिक विमर्श से डरते नहीं 
पोप औरचर्च की लाख कोशिश के बावजूद डारविन को बडे र्ऌसाई समाज ने मान्यता दी और आज भी ईसाई घरों मे पैदा
होने वाले ही बाइबिल और ईसा से जुडी पुराण कथाओं की पुनर्व्याख्याओं में लगे हुए हैं 
डरा हुआ समुदाय ही वैचारिक मुठभेडों से बचने की कोशिश करता है
तर्क की
अनुपस्थिति से आप तर्कातीत बन जातें हैं
इसे समझने के लिये भारत के संदर्भ में ब्राह्यणों के प्रयास का अध्ययन दिलचस्प होगा
इस्लाम का भारत में आगमन बुद्ध के
बाद पहली बडी सामाजिक परिघटना थी जिसने समानता और बन्धुत्व की ताजी बयार भारतीय समाज में बहाई थी 
ब्राह्यण किसी भी तर्क से वर्ण व्यवस्था या कर्मकांडों को सही
नहीं ठहरा सकते थे इसलिए उन्होंने इस्लाम के साथ हमेशा वैचारिक मुठभेडों से बचने की कोशिश की
उन्होंने मुसलमानों को म्लेच्छ घोषित कर दिया जिनसे विमर्श तो दूर
उनको छूने मात्र से धर्म भ्रष्ट और अशुद्ध होने का खतरा था 
यही प्रयास अट्ठारवीं और उन्नीसवीं शताब्दी में समुद्र यात्राओं के संदर्भ में भी हुआ 
 ब्राह्यण
जानता था कि यदि दुनियाँ के किसी दूसरे हिस्से में जाकर यह कहेगा कि वह श्रेष्ठ है क्योंकि वह ब्राह्यण परिवार में पैदा हुआ है तो लोग उसे किसी अजूबे की तरह
कौतूहल से देखेंगे इसलिये उसने ज्यादा आसान रास्ते की तरह यह प्रयास किया कि देशवासी समुद्र पार ही न करें
इस तरह तर्क के अभाव को तर्कातीत बना कर पूरा करने का
प्रयास किया गया
इस्लाम में शुरूआती चार खलीफाओं के बाद भिन्न आस्थाओं से मुठभेड से बचने की प्रवृति अधिक रही है 
शायद यही कारण है कि इस्लाम इतना छुई  मुई है
और जरा सी चुनौती से वह खतरे में पड ज़ाता है
यह भी बिना किसी कारण नहीं है कि धर्मयुद्ध का आह्वान हमारे समय में सिर्फ मुसलमानों की तरफ से उठता है
 यह कहा जा सकता है कि विश्व के मुसलमानों की बहुत छोटी
संख्या ही जेहाद जैसी अव्यवहारिक कल्पना लोक में जीती है और जेहाद को भी नए ढंग से परिभाषित करने की कोशिश की जाती है
कई मुस्लिम विद्वान यह मानतें हैं कि जेहाद
का संबंध बाहरी भौतिक जगत से नहीं बल्कि आंतरिक शुद्धि और बुराइयों पर विजय से है
पर इन सबके बावजूद यह एक तथ्य है कि जेहाद का सबसे अधिक समझा जाने वाला अर्थ
मुसलमानों के हितों की रक्षा के लिए गैर इस्लामी हुकूमतों को उखाड फ़ेंकने और अल्लाह की हुकूमत कायम करने का प्रयास ही है
यही अर्थ है जो चेचन्या से अफगानिस्तान
और फिलिस्तीन से काश्मीर तक दुनियाँ भर के मुसलमान जेहादियों को आकर्षित करता है
हमें नहीं भूलना चाहिए कि बुश ने अफगानिस्तान पर हमले से पहले कुछ ईसाई प्रतीकों
का सहारा लेने की कोशिश की थी
आपरेशन इनफाइनाइट जस्टिस का नाम बदलने पर बुश को अमरिकी जनता की विपरीत प्रतिक्रिया ने ही मजबूर किया था
बुश चाहता भी तो अमेरिकी
अभियान को क्रूसेड में तब्दील नहीं कर सकता था
बुश तो क्या अब कोई ईसाई नेता अब क्रूसेड की बात नहीं कर सकता
पर मुसलिम उलेमा  राजनेताओं और सामान्यजन के लिए
जेहाद अभी भी एक हासिल किया जा सकने वाला सपना है और अभी भी एक ऐसी इच्छा है जिसके लिए हर साल हजारों लाखों मुसलमान अपनी जान दे देतें हैं
मैं अपनी बात इस तथ्य की तरफ आकर्षित कर समाप्त करूंगा कि धर्मनिरपेक्षता की लडाई नीति के आधार पर नहीं विश्वास के आधार पर लडी ज़ानी चाहिए
यह दुनियाँ भर के
मुसलमानों की समस्या है कि वे जब अल्पसंख्यक होतें हैं तब धर्म के सबसे बडे अलमबरदार होतें हैं लेकिन जैसे ही किसी खित्ते में बहुसंख्यक हो जातें हैं इस्लामी
हुकूमत कायम करना उनकी प्राथमिकता हो जाती है
वे अपनी हुकूमतों में अल्पसंख्यकों को वही सारे अधिकार नहीं देना चाहते जो अल्पसंख्यक के रूप में खुद के लिए चाहतें
हैं 
तुर्की   मिस्र या इंडोनेशिया जैसे समाज कुछ अपवाद जरूर हैं लेकिन वहाँ भी इस्लामी कट्टरपंथियों का प्रयास यही है कि वे राज्य मशीनरी पर कब्जा करके सरकारों
को इस्लामी शरि आ की अपनी समझ के अनुसार चलने पर मजबूर कर सके 
हमारे देश के संदर्भ में यह तथ्य अधिक महत्वपूर्ण है 
यह एक खुला सच है कि भारत में हिंदू और
मुस्लिम कट्टरता एक दूसरे के लिए खाद और पानी का काम करतें हैं
दोनों एक दूसरे को फलने फूलने में मदद करतीं हैं
मैंने शुरू में ही इस तथ्य को रेखांकित किया था
कि हिंदू सांप्रदायिकता भारत के संदर्भ में ज्यादा खतरनाक है क्योंकि बहुसंख्यक समुदाय की सांप्रदायिकता में यह सामर्थ्य है कि वह राज्य की मशीनरी पर कब्जा कर
सकती है 
एक फासिस्ट हिंदू राज्य बनने से भारत को बचाने के लिए आवश्यक है कि दोनो समुदायों की सांप्रदायिकता से समान रूप से लडा जाये
 सांप्रदायिकता के एक
स्वरूप पर हमला बोलने और दूसरे की अनदेखी करने से काम नहीं चलेगा
इस मामले में प्रगतिशील हिंदुओं और मुसलमानों को साथ  साथ मिलकर संघर्ष करना पडेग़ा 
 भारत के
मुसलमानों को बढ चढ क़र यह मांग करनी पडेग़ी कि केवल भारत के सेक्यूलर होने से काम नहीं चलेगा  पाकिस्तान  बांग्लादेश और सूडान को भी सेक्यूलर होना
पडेग़ा
इक्कीसवीं शताब्दी में धर्माधारित राज्य से बडी मूर्खतापूर्ण और कोई अवधारणा नहीं है
 धर्मनिरपेक्षता की लंबी लडाई पूरे मनुष्य जाति के लिए महत्वपूर्ण है
और इसे मैटर ऑफ पालिसी नीतिगत मामले के तौर पर नहीं मैटर ऑफ प्रिंसिपुल के तौर पर ही लडा जा सकता है
सुदूर अनजान भूभागों की यात्रायें मुझे हमेशा आकर्षित करतीं रही हैं 
नई जगहों को देखना  नये नये लोगों से खान पान  रहन सहन और जीवन चर्या के पूरे वैविध्य के साथ मिलना और अनदेखे अपरिचित द्वीपों में नये मित्र बनाना मुझे सदा से प्रिय रहा है
इसलिये हर यात्रा मेरे लिये विशिष्ट अर्थ रखती है पर योरोप की पहली यात्रा कई तरह से यादगार बन गयी 
 हांलाकि यात्रा काफी छोटी थी पन्द्रह बीस दिनों मेंआप किसी जीवन पद्धति को समझने का भ्रम नहीं पाल सकते पर एक खुले समाज को समझने के लिये  अगर आपकी आंखों पर पूर्वाग्रह की बहुत मोटी पट्टी न बंधी हो  इतना समय कम भी नहीं था 
मुझे यह स्वीकार करने में कोई शर्म नहीं है कि योरोपीय समाज को लेकर मेरे मन में बहुत से पूर्वाग्रह थे 
औसत भारतीय की तरह मैं मानता था कि योरोपीय समाज पूरी तरह से यांत्रिक और सुखवादी है
 परिवार जैसी संस्था का कोई मतलब नहीं है 
लोग अपने में मस्त हैं और अपने लिये जीतें हैं
 उनके बरक्स भारतीय संस्कृति परमार्थ और अध्यात्म वादी है
परिवार हमारी बहुत पवित्र संस्था है 
 और हम तो जीते ही दूसरों के लिये हैं 
बहुत सी बातें थीं जो इस यात्रा की शुरूआत में मेरे मन में गहरे पैठी थीं 
मुझे यह स्वीकार करने में भी कोई हिचक नहीं है कि मुझे अपनी बहुत सी धारणाओं में संशोधन करना पडा
इन सबके बारे मे कभी विस्तार से लिखूंगा
यहां इस लेख में मैं सिर्फ एक छोटी सी मुठभेड क़ा जिक्र करना चाहता हूं जो हिन्दू कठमुल्लों से बरमिंघम में हुयी थी
बरमिंघम में बहुत दिलचस्प अनुभव हुआ
वहां प्रवासी भारतीयों की एक संस्था है गीतांजली बहुभाषी समाज
बहराइच के मूल निवासी कृष्ण कुमार जी ने वर्षों पहले इलस्ट्रेटेड वीकली आफ इन्डिया में कैंसर से जूझ रही किशोरी की कविताएँ पढक़र उसके नाम से गीतांजली बहुभाषी समाज की स्थापना की थी और धीरे धीरे पिछले एक दशक में यह बरमिंघम में रहने वाले   अलग अलग भाषायें बोलने वाले भारतीयों की साहित्यिक सांस्कृतिक गतिविधियों की प्रतिनिधि संस्था बन गयी है
 गीतांजली बहुभाषी समाज ने हमें निमंत्रित किया था 
दोपहर बाद हमारा कार्यक्रम था और देर रात तक हमें लन्दन वापस लौटना था
 भारत के काउंसलेट जनरल में कार्यक्रम था 
एक बडे से हाल में     से कुछ अधिक स्त्री पुरूष इकट्ठे थे 
 भारत की सभी बडी भाषाओं का प्रतिनीधित्व था
 उपस्थित लोगों में ज्यादातर डाक्टर   वकील या चार्टड एकाउण्टेंट जैसे पेशों के लोग थे  पहली या दूसरी पीढी क़े प्रवासी भारतीय थे जिन्होंने अपने हाड तोड पहली परिश्रम और लगन से ब्रितानी समाज में अपनी एक हैसियत बनायी थी
ब्रिटेन की स्वास्थ्य या शिक्षा जैसी सेवायें भारतीयों के बल पर टिकी हुयीं हैं  यह कहा जाय तो अतिशयोक्ति न होगी 
मौजूदा लोगों में ज्यादातर ने ब्रितानी नागरिकता ले ली थी  कुछ तो पैदायशी अँग्रेज थे
पिछले कुछ दिनों में प्रवासी भारतीयों से जो बात चीत हुयी थी उससे एक बात पूरी तरह समझ में आ गयी थी 
देश छोडने या कई बार पहला मौका मिलते ही भारतीय नागरिकता छोडने वाले कहीं बहुत गहरे भारतीय बने रहने की छटपटाहट से ग्रस्त थे
 यह एक ऐसी भावना थी जिसे भाषा में वर्णन करना थोडा मुश्किल है पर यह थी बडी ज़बरदस्त 
लोग  देश  में व्याप्त भ््राष्टाचार या राजनीति के अपराधीकरण से चिंतित थे और विकास की धीमी गति उनके मन में आक्रोश पैदा कर रही थी
 वे भारत को दुनियां का सबसे शक्तिशाली देश देखना चाहते थे
इन सबके बीच एक दिलचस्प बात यह थी कि वे मुख्य भूमि से दूर पहुँच कर ज्यादा हिन्दू हो गये थे
यह अनुभव मुझे कुछ वर्ष पहले उषा प्रियम्वदा से बात करके भी हुआ था
 वे दिल्ली आयी हुयीं थीं और निर्मला जैन के यहाँ एक डिनर में उनकी बातें सुनकर मुझे और मेरे जैसे कई लोगों को लगा था कि वे विश्व हिन्दू परिषद के किसी कार्यकर्ता की तरह बातें कर रहीं थीं 
बरमिंघम पहुँचने के पहले लंदन में बहुत से प्रवासी भारतीयों से बातें करके ऐसा ही लगा
उस दोपहर को हमें सुनने के लिये भारतीय वाणिज्य दूतावास में जो लोग आये उनके साहित्य से वैसे ही सरोकार थे जैसे भारत में उनके जैसे पेशेवर वर्गों के लोगों की होते हैं 
कार्यक्रम शुरू होने के पहले हमारी वहाँ के लोगों से जो बातचीत हुयी उससे समझ में आ गया कि अपनी भाषा के समकालीन लेखन से उनमे से अधिकांश का कोई परिचय नहीं था
 लंदन की ही तरह वहां के ज्यादातर लोग नरेन्द्र कोहली को हिन्दी के सबसे बडे उपन्यासकार और केसरीनाथ त्रिपाठी को हिन्दी के सबसे महत्वपूर्ण कवि के रूप में जानते थे 
 वाणिज्य दूतावास के उस बडे से हाल की आलमारियों में वैद्य गुरूदत्त  गुलशन नन्दा और नरेन्द्र कोहली के उपन्यासों की भरमार थी
 छह वर्षों के भाजपा शासन के दौरान जब अटल बिहारी वाजपेयी एक बडे क़वि के रूप में स्थापित हो रहे थे  इसमें किसी को आश्चर्य नहीं होना चाहिये कि देश से भाँति   भाँति के कीर्तनिये  कथावाचक और हस्तरेखा विशेषज्ञ हिन्दी के साहित्यकार के रूप में लन्दन तथा बरमिंघम जैसे शहरों में थोक की मात्रा में आ जा रहे थे 
यही लोग प्रवासी भारतीयों के लिये हिन्दी की मुख्य धारा के लेखक थे
कार्यक्रम शुरू होने के पहले ही मैने कालिया जी से तय कर लिया कि हम लोग इस कार्यक्रम में बहुत गहरे नहीं फंसेंगे
 इस तरह के कार्यक्रमों की जो औपचारिकतायें हैं उन्हें पूरा कर निकल भागेंगे
शुरूआत तो ठीक ठाक हुयी पर बाद में चलकर हम फंस गये
उन्नींसवीं शताब्दी की शुरूआत में अँग््रोजी के एक लेखक ने व्हाइटमैन्स बर्डन की बात कही थी 
उसके अनुसार एक औसत गोरा अपने सर पर एक बोझ लिये फिरता है 
यह बोझ है कालों को  सभ्य  बनाना 
 अँग्रेज सिर्फ हिन्दुस्तान में लूटपाट के इरादे से नहीं आये थे बल्कि वे भारत को  सभ्य  भी बना रहे थे 
कुछ कुछ ऐसा ही बोझ बहुत से प्रवासी भारतीयों के सर पर भी लदा मिला
वे भारतीय संस्कृति और भारत की छवि के बारे में चिंतित रहतें हैं 
कई तो अपने को भारत का गैर सरकारी राजदूत मानतें हैं
सरसरी तौर पर देखें तो यह स्थिति अच्छी है पर थोडा गहरे जाने पर इसमे बडे झोल नजर आने लगतें हैं
पिछले कुछ वर्षों में उच्च वर्ण के मध्यवर्गीय हिन्दू के मन में साम्प्रदायिकता का जहर बहुत तेजी से फैला है 
   और    के दशकों में विश्व हिन्दू परिषद ने बहुत योजनाबद्ध और आक्रामक तरीके से रामजन्मभूमि आंदोलन चलाया था 
 इस आंदोलन ने हिन्दू मानस को कहीं बहुत गहरे छुआ है
इसका असर डाक्टर  वकील   अध्यापक   किरानी जैसे वर्गों पर पडा और स्वतंत्रता संग््रााम में हरावल दस्तों में रहने वाले पेशेवर वर्ग भी बुरी तरह से साम्प्रदायिकता के शिकार हुये
 विदेशों मे जाने वाले भारतीयों का अगर वर्गीय विश्लेषण किया जाय तो यह बहुत साफ दिखायी देता है कि मध्यपूर्व को छोड क़र नौकरी की तलाश में जाने वालों में अधिकतर डाक्टर  इन्जीनियर चार्टड अकाउन्टेन्ट जैसे पेशों से जुडे लोग थे
दलित जातियों में शिक्षा की कमी के कारण स्वाभाविक था कि ऊंची जातियों के लोग ही इस रूप में बाहर गये
 व्यापार के सिलसिले में जो गुजराती  मारवाडी वगैरह गये वो भी इन्हीं मे से थे
दूसरी तीसरी पीढी क़े इन भूतपूर्व हिन्दुस्तानियों में अभी भी वर्णचेतना लुप्त नहीं हुयी है और इतिहास खास तौर से भारत के मध्यकाल को लेकर उनके मन में कमोबेश वही पूर्वाग्रह है जो उनके वर्ग और वर्ण के औसत हिन्दुओं में भारत में है
रामजन्मभूमि आंदोलन ने  भौगोलिक दूरी के बावजूद  उन्हें भी गहरे अर्थो मे प्रभावित किया है
इस बीच एक और गंभीर बात हुयी है
राष्ट्रीय स्वयंसेवक संघ ने अपने आनुषंागिक संगठन विश्व हिन्दू परिषद के माध्यम से समुद्रपार अपनी जडें ग़हरी की है 
ब्रिटेन  कनाडा और संयुक्त राज्य अमेरिका संभवत  उनके प्रभावमंडल के सबसे महत्वपूर्ण क्षेत्र हैं 
इन राष्ट्रों में उपस्थिति के कई अर्थ हैं
 ओपीनियन मेकिंग के साथ साथ चन्दा उगाही के ये सबसे बडे स्रोत हैं
 यदि कभी रामजन्म भूमि मंदिर के नाम पर एकत्र चंदे का सार्वजनिक आडिट संभव हो सका तो हमें इस सूचना के लिये तैयार रहना चाहिये कि इस धनराशि का बहुत बडा हिस्सा इन तीन देशों में रहने वाले प्रवासी भारतियों से इकट्ठा हुआ है
ये प्रवासी भारतीय जिस भारतीय छवि की रक्षा के लिये आकुल दिखायी देतें हैं वह काफी हद तक भारतीय संस्कृति जैसी अबूझ एब्स्ट्रेक्ट किस्म की चीज है
उच्च वर्णो की श्रेष्ठता पर आधारित यह एक ऐसी स्थिति है जहां उदारता सहिष्णुता  सद्भाव और समानता जैसे भाव सर्वत्र उपस्थित हैं
संघ परिवार की भाषा में इसे सामाजिक समरसता कहतें हैं 
जैसे ही दलित पिछडे या स्त्रियां अपने लिये स्पेस की मांग करने लगतें हैं या वर्णाश्रमी पाखंड की चमडी हल्की सी छील देतें हैं और उसके नीचे अन्याय अमानुषिकता और अतार्किकता के बजबजाते पंक जल को हिलोरने की कोशिश करतें हैं संघ परिवार के व्याख्याकारों को सोशल इन्जीनियरिंग और सामाजिक समरसता की याद आने लगती है
ब्राह्यण संस्कृति के आधार कर्मकांड  पुनर्जन्म  भाग्यवाद या वर्णाश्रम की कोई भी विवेक सम्मत व्याख्या उन्हें भारतीय संस्कृति के लिये खतरा लगती है 
कुछ कुछ ऐसी ही भावना प्रवासी भारतियों के मन में भारत की छवि को लेकर है
दुनियां में और कोई न माने लेकिन भारतीय संस्कृति को ब्राह्यण व्याख्याकारों की तरह वे मानतें हैं कि भारत एक महान सभ्यता है और उसकी महानता का उत्स उदारता में है 
वे प्रयत्न पूर्वक अपने पश्चिमी सहयात्रियों के बीच इस छवि को सजाने संवारने में लगे रहतें हैं
इसलिये अगर कोई  खास तौर से भारत से आया हुआ व्यक्ति ऐसी बात कहे जिससे यह महान छवि खंडित हो तो उन्हें बुरा लगता है और उनमें से कई को बल पूर्वक ऐसे वक्ता को चुप कराने में भी संकोच नहीं होगा 
 मेरे साथ भी बर्मिघंम की उस शाम ऐसा ही कुछ हुआ
कार्यक्रम औपचारिक तरीके से शुरू हुआ
मेरा उपन्यास  तबादला  इन्दू शर्मा कथा सम्मान से सम्मानित हुआ था और यह कार्यक्रम उसी सम्मान की श्रृंखला में था अत  स्वाभाविक था कि मेरे और उपन्यास के बारे में फर्ज अदायगी के तौर पर आयोजकों ने कुछ अच्छी बातें कहीं 
कुछ बातें संस्था के बारे में कहीं गयीं 
मुझे पता था कि वहां उपस्थित लोगों मे से आठ दस लोगों ने ही  तबादला  पढा है और उनसे भी कम ने मेरी कोई दूसरी रचना पढी है
रवीन्द्र कालिया के  गालिब छुटी शराब  के अलबत्ता कुछ ज्यादा प्रशंसक थे पर उनकी संख्या भी दहाई में मुश्किल से पहुंचती थी
जाहिर था इस उपस्थिति के सामने बोलने में कोई बहुत उत्साह नहीं हो सकता था
कालिया जी ने थोडा बहुत बोलकर अपना पिण्ड छुडाया और फिर मुझे माइक थमा दिया
मैंने अपनी रचना प्रक्रिया और उपन्यास के बारे में कुछ कहा और चार छह सवालों के जवाब दिये
एक प्रश्न ऐसा था जिसके उत्तर से देश की छवि सुरक्षित रखने वालों के लिये संकट पैदा हो गया 
सवाल गुजरात को लेकर था
गुजरात कुछ ही दिनों पूर्व होकर चुका था
 केन्द्र की सत्ता पार्टी  जो गुजरात के दंगों में राज्य सरकार को राजधर्म निभाने का उपदेश जरूर दे रही थी पर उसकी ओर से कभी ऐसी इच्छा शक्ति का प्रर्दशन नहीं हुआ जो विश्वास पैदा कर सके  हालिया चुनावों में सत्ताच्युत हुयी थी 
इस परिप्रेक्ष्य में गुजरात पर कोई भी प्रश्न या उसका उत्तर बेचैनी पैदा करने वाला हो सकता था
मेरे सामने एक विकल्प यह था कि मैं चतुराई के साथ अपने को बचा लूं और गोल मोल जवाब देकर अपना पिण्ड छुडा लूं
लेकिन यह स्थिति मुझे स्वीकार्य नहीं थी 
देश के बहुत से दूसरे लोगों की तरह गुजरात मेरा भी दु स्वप्न था
गुजरात की घटनाओं पर मेरा दुख दो तरह का है 
एक तो हिन्दू के रूप मे मैं इस बात से शर्मिन्दा हूं कि हिन्दुओं ने अपने पडाेसी मुसलमानों को नृशंसतम तरीकों से मारा था
 दूसरी तकलीफ एक पुलिस अधिकारी की है
पुलिस ने एक क्रूर और पक्षपाती राज्य की हरकतों में बिना किसी प्रतिरोध के सहयोग किया
संविधान तथा कानून की पुलिस से जो अपेक्षा है उसके एकदम खिलाफ गुजरात पुलिस ने अल्पसंख्यकों की सम्पत्ति एवं जीवन के विनाश पर उतारू उन्मादी हिन्दुओं की भीड क़ो रोकने की जगह उनकी मदद की 
यही दोनो बातें मैने उस सभा में कही
 मेरा मानना था कि गुजरात आजादी के बाद सांप्रदायिक हिंसा का सबसे बुरा उदाहरण है क्योंकि इसके पहले कभी भी राज्य इतनी बेशर्मी से अपने नागरिकों के एक वर्ग के संहार में लिप्त नहीं हुआ था
मेरे संक्षिप्त से वक्तव्य से सुनने वालों मे से कुछ आहत लगे
यह बाद में समझ आया कि ये लोग वे थे जो था तो विश्व हिन्दू परिषद के सक्रिय कार्यकर्ता थे या पिछले कुछ वर्षों में विहिप के योजनाबद्ध प्रचार के शिकार बने थे 
यही वे लोग थे जो भारत की छवि बचाये रखने का बोझ अपने कांधों पर लिये घूमते हैं 
इस छवि को पश्चिमी समाज मे चमकाने के लिये आवश्यक है कि भारतीय खास तौर से हिन्दू जीवन पद्धति को उदार तथा सहिष्णु जीवन पद्धति के रूप में पेश किया जाय
गुजरात जैसी घटनाओं का जिक्र आने से यह मिथ टूट सकता है  इसलिये इन लोगों का पूरा प्रयास रहता है कि ऐसी चीजों का उल्लेख ही न हो और अगर हो तो इस तरह से कि क्रूरता को वैध ठहराया जा सके 
मसलन गुजरात में मुसलमानो का नरसंहार गोधरा काण्ड की प्रतिक्रिया था या फिर ऐसा ही कुछ और
श्रोताओं के इस वर्ग को लगा कि मुझ जैसे दुष्ट की वजह से उनके द्वारा बडे ज़तन से तराशी गयी छवि खण्डित होने को है
हाल में एक तरह से तूफान बरपा हो गया
अलग अलग कोनों और कतारों में बैठे लोग एक साथ खडे होकर चिल्लाने लगे
प्रश्न सत्र भाषण सत्र में तब्दील हो गया 
हर प्रश्न पूछने वाला उत्तर भी स्वयं दे रहा था 
पूरे विस्फोट का लुब्बोलुवाब यह था कि इतिहास की मुझे कोई समझ नहीं है 
हिन्दू लगातार पिटता रहा है और अगर पहली बार गुजरात में उसने पिटाई की है तो हम इस पर शर्मिन्दा नहीं होना चाहिये 
मुसलमान  जो स्वभाव से ही क्रूर और धोखेबाज होता है   हमेशा से हिन्दू पूजा स्थलों को तोडता रहा है  ने हिन्दू स्त्रियों की इज्जत लूटी है और पूरा भारतीय इतिहास उसकी ज्यादतियों से भरा है
भारत के एक औसत हिन्दुत्व कार्यकर्ता की तरह इतिहास उनके लिये तर्क या विवेक से परे मिथ आस्था और भावुकता का घालमेल था
उनमें से कुछ ने तो यहां तक कहा कि वे मोदी पर गर्व करतें हैं जिसने हिन्दुओं को तन कर चलना सिखाया है
दर्शकों के इस वर्ग ने वाचिक प्रतिरोध को शारीरिक अभिव्यक्ति देने की भी कोशिश की 
आयोजकों ने बीच बचाव कर उन्हें रोका
मैंने विरोधी श्रोताओं को सम्बोधित करते हुये एक निवेदन किया 
मैने कहा कि एक भारतवासी के तौर पर मैं कृतज्ञ हूं कि वे देश की छवि को लेकर इतने चिंतित रहतें हैं 
मैने इस बात के लिये भी उन्हें धन्यवाद दिया कि उनमें से बहुत से लोग देश में अपने मूल निवास को गांवों शहरों में शिक्षा या स्वास्थ्य के क्षेत्र में कुछ निवेश भी करतें हैं 
 ये सारे उपकार एक तरफ और भयंकर क्षति दूसरी तरफ
 वे एक ऐसी संस्था के आर्थिक सम्बल बने हुये हैं जो पिछले कई वर्षों से हमारे देश में दंगा फसाद की जड बनी हुयी है
मैने उनसे अनुरोध किया कि वे रामजन्मभूमि आंदोलन को चंदा देना बंद कर दें 
इस आंदोलन के चलते हजारों लोग मारे जा चुकें हैं और अरबों रूपयों की सम्पत्ति का नुकसान हो चुका है 
जैसे लोक कथा के राक्षस की जान तोते में बसती थी उसी उसी तरह विहिप की जीवन रेखा चंदे से गतिशील रहती है
वे चंदा देना बंद कर दें तो विहिप की राष्ट्र विरोधी गतिविधियां मंद पड ज़ायेंगी और देश को हिंसा और घृणा की राजनीति से काफी हद तक मुक्ति मिल जायेगी 
 जाहिर था कि मेरा यह निवेदन स्वीकार नहीं किया जा सकता था और न ही मेरे पास यह जानने का कोई जरिया है कि वहां उपस्थित श्रोताओं में से अगली बार विहिप को चंदा देने से पहले किसी के मन में कोई उलझन पैदा हुयी या नहीं
बर्मिंघम के उस कार्यक्रम से मैं सही सलामत निकल तो आया पर मन में एक अवसाद बना रहेगा 
यह बहुत स्पष्ट समझ में आ गया कि धार्मिक उन्माद का खतरा हमारी मुख्य भूमि से निकलकर प्रवासी भारतीयों तक पहुंच गया है
सभ्यता दुनिया की हर भाषा में   मनुष्य को सभ्य बनाने की अनवरत चलने वाली प्रक्रिया और उससे हासिल होने वाले नतीजों के लिये प्रयुक्त होने वाले शब्द हैं 
यह सभ्य होना क्या है
 क्या कोई ऐसी प्रविधि है जिससे एक काल   धर्म  नस्ल  लिंग   भूगोल निरपेक्ष परिभाषा गढी ज़ा सकती है 
 कुछ ऐसे गुण हो सकतें हैं क्या  जिन्हें धारण करने वाला मनुष्य चाहे वह जिस देश काल का हो सभ्य कहला सकता है 
 सभ्यता की यह यात्रा बडी लम्बी होती है 
एक दो वर्षों में नहीं बल्कि सैकडों वर्षों में धरती के किसी खास भू भाग में रहने वाले लोग ऐसी जीवन पद्धति विकसित कर पातें हैं जिनमें कुछ कुछ मात्रा में वे सब गुण होतें हैं जो उन्हें सभ्य बनातें हैं
मनुष्य को सभ्य बनाने वाले मूल्यों में कुछ काल सापेक्ष होतें हैं 
इतिहास के एक कालखण्ड में कोई विचार बडा क्रान्तिकारी लगता है पर समय के साथ उसकी धार कुंद हो जाती है और वह अपर्याप्त लगने लगता है 
मोहम्मद साहब ने कहा कि गुलामों के साथ अच्छा बर्ताव करना चाहिए 
अपने समय में यह बडी सीख थी 
पर आज अगर मोहम्मद होते तो इसकी जगह यह कहते कि गुलामी अमानवीय प्रथा है  इसे बने रहने का कोई हक नहीं है 
इस उदाहरण से अब्राहम लिंकन मोहम्मद से बडे नहीं हो जाते 
 जिस समय अबा्रहम लिंकन ने गुलामी उन्मूलन का संघर्ष छेडा था तब तक मनुष्यता अपने विकास के क्रम में उस बिन्दु तक पहुंच चुकी थी जहां गुलामी के पक्ष में कोई विचार चाहे वह किसी भी दर्शन  धर्म या अर्थतंत्र से खाद हासिल करता हो  वैध नहीं हो सकता था
 मोहम्मद का विचार अपने समय से आगे था और लिंकन का अपने समय की जरूरतों के अनुकूल
 यह उदाहरण सिर्फ इसलिये दे रहां हूं कि मैं यह बात थोडा बेहतर ढंग से कह सकूं कि ज्यादातर मूल्य और संस्थायें समय सापेक्ष होतीं हैं 
इसी के साथ साथ हमें यह भी याद रखना होगा कि कुछ मूल्य काल को अतिक्रमित कर जातें हैं 
ये बुनियादी मूल्य हैं जो मनुष्य को सभ्य बनातें हैं 
यही वे मूल्य हैं जिनके बल पर सभ्यतायें निर्मित होतीं हैं 
प्रेम  दया  भाई चारा और एक दूसरे को मदद करने की भावना कुछ ऐसे मूल्य हैं जो हर काल  हर धर्म  हर नस्ल में प्रासंगिक बने रहे
इन्हीं सारे मूल्यों से मिलकर एक ऐसा मूल्य बनता है जो मेरे विचार से किसी सभ्यता को सही अर्थों में सभ्य बनाता है
 यह मूल्य है अपने बीच में अपने कमजोर सदस्यों के लिये स्थान छोडना 
अंग्रेजी में जिसे स्पेस कहेंगे वह प्रदान करना
कमजोरी शारीरिक  आर्थिक  सांस्कृतिक या लैंगिक किसी भी रूप की हो सकती है 
यह स्पेस देने की स्थिति किसी भी जीवन पद्धति में एक लम्बे अभ्यास के बाद आती है और काफी हद तक सांस्कृतिक  धार्मिक  भौगोलिक और सामाजिक परम्पराओं की उपज होती है
यह समुदाय की भाषा और विभिन्न सदस्यों के अन्तर्सम्बन्धों में एक स्वतःस्फूर्त और अदृश्य संचालक की तरह मौजूद रहती है
इस पूरे फार्मूलेशन को समझने के लिये हमें वर्णाश्रम धर्म पर आधारित ब्राह्यण जीवन पद्धति को देखना होगा
 वर्णव्यवस्था दुनिया की सबसे विशिष्ट और सबसे घृणित व्यवस्था है जिसने कई हजार वर्षों तक एक बडे समाज को संचालित किया है 
विशिष्ट इस अर्थ में कि इसमें मुक्ति के रास्ते निहित नहीं हैं 
इसके अतिरिक्त मानव जाति के इतिहास में जो मनुष्य विरोधी संस्थायें निर्मित हुयीं उनमे हमेशा मुक्ति की गुंजायश रही 
दास प्रथा  नस्ल और रंग भेद अथवा लैंगिक असमानता जैसी स्थितियों में पीडित के पास हमेशा अपनी स्थिति सुधारने का एक विकल्प रहता था पर वर्ण व्यवस्था इतनी ठस और अपरिवर्तनीय है कि उससे छुटकारा पाना लगभग असंभव है 
अमानवीयता में इसकी तुलना गुलामी प्रथा से कर सकतें हैं 
दोनो संस्थायें हृदयहीन और क्रूर हैं 
दोनो समाज के अनगिनत जुल्मों ज्यादती की तकलीफदेह गाथा हैं
फर्क सिर्फ इतना है कि गुलाम अपनी बेडियां तोड सकता था
पूरा मध्यकाल ऐसे उदाहरणों से भरा हुआ है जिनमें गुलाम अपने स्वामी राजा को खुश कर उसका उत्तराधिकारी बन बैठा 
 वर्ण व्यवस्था में यह संभव नहीं था कि शूद्र ब्राह्यण की बेटी से शादी करके ब्राह्यण हो जाय या किसी युद्ध में शौर्य का प्रदर्शन करके क्षत्रिय बन सके 
वर्णव्यवस्था के प्रशंसक किसी ऐसे काल्पनिक युग का जिक्र करतें हैं जिसमें कर्मणा जातियों का निर्धारण होता था 
ऐसे किसी समय के ऐतिहासिक साक्ष्य नहीं हैं जिसमें कर्म के आधार पर किसी को जाति मिलती थी 
 यदि कर्म के आधार पर जातियां बंटतीं तो वर्णव्यवस्था की जरूरत ही नहीं रह जाती 
 एक मजेदार उदाहरण बाल्मीकि का दिया जाता है 
यदि इन लोगों का तर्क सही माना जाय तो बाल्मीकि जाति के आधुनिक संस्करणों मे मेहतर थे और अपनी काव्य प्रतिभा के बल पर ब्राह्यण कर्म करने लगे
 यह हास्यास्पद उल्लेख इस तथ्य को भूल जाता है कि बाल्मीकि रचित रामायण शूद्र विरोधी उद्धरणों और व्यवस्थाओं से भरी हुयी है 
क्या यह तर्क संगत और मानने योग्य है कि एक शूद्र ने अपने ही वर्णों को नीचा दिखाने वाला ग्रन्थ रचा हो
यह वर्ण व्यवस्था हमें किस तरह से एक सभ्य समाज बनने से रोकती है इसे समझना जरूरी है
इस व्यवस्था के तहत जो संस्थायें बनी उन्होंने कई तरह हमें प्रभावित किया 
इसने सबसे पहले तो इसने हमें अपने बीच के अधिसंख्य लोगों को पशुओं से भी बदतर मानने के लिये प्रेरित किया
समाज का बहुलांश शूद्र है
 जो शूद्र नहीं है उनकी भी आधी संख्या स््रत्रियों की है 
वर्णव्यवस्था इन सभी को मनुष्य के नीचे की योनि का मानती है 
इस का सबसे तकलीफदेह पहलू यह है कि इस पूरी घृणित स्थिति को एक दैवीय दार्शनिक वैधता हासिल है 
वेद   पुराण  महाभारत और रामायण जैसी धार्मिक पुस्तकें और उनमें निहित पुनर्जन्म तथा भाग्यवाद जैसे दर्शन इस व्यवस्था को ठस और अपरिवर्तनीय बनाता है
इसी की वजह से शूद्र के पास ब्राह्यण होने का कोई विकल्प नहीं है
वर्णव्यवस्था की दूसरी दिक्कत है कि यह शारीरिक श्रम को हेय मानती है 
पूरी दुनियां में शायद ब्राह्यण परम्परा ही एक अकेली परम्परा है जो भीख मांगने को महिमा मण्डित करती है 
आर्थिक और पारम्परिक रूप से पिछडे समाजों में भीख मांगने को कभी सम्मान की दृष्टि से नहीं देखा गया
 वर्ण व्थवस्था नें शारीरिक श्रम को तुच्छ बताया और दास शूद्रों की विशाल फौज ने यह सम्भव किया कि वे बैठकर खाने वालों के स्वामित्व वाले खेतों में अनाज पैदा करें और उन्हें खिलाते रहें 
ऊंची जातियों के लिये हल का मूठ छूना भी पाप का भागी बनना था
 ब्राह्यणों ने तो और भी रोचक तरीके से अपने पेट पालने की व्यवस्था की 
वह न सिर्फ भीख मांगने में लज्जित नहीं होते थे बल्कि भीख लेकर देने वाले पर एहसान भी करते थे  उसका लोक परलोक सुधारते थे
वर्ण व्यवस्था की तीसरी समस्या इसमें अन्तर्निहित शिक्षा विरोध है 
हम शायद विश्व के सबसे बडे शिक्षा विरोधी समाज रहें हैं
 मोहम्मद ने अपने अनुयायियों से कहा था कि शिक्षा हासिल करने के लिये जरूरत पडे तो चीन भी जाओ
 उस दौर में अरब से चीन जाना कितना दुष्कर था इसका उल्लेख करना जरूरी नहीं है
 वर्णाश्रमी परम्परा अपने बीच के अधिसंख्य लोगों को बलपूर्वक शिक्षा से वंचित करती है
गौतम बुद्ध के प्रभाव ने जरूर एक काल विशेष में शिक्षा को सार्वजनिक बनाने का प्रयास किया पर जैसे ही ब्राह्यणों का वर्चस्व पुर्नस्थापित हुआ उन्होने वैज्ञानिक चेतना का प्रसार करने वाले सबसे बडे लौकिक शिक्षा केन्द्रों   तक्षशिला और नालंदा को बर्बरता से नष्ट कर दिया और इन विश्वविद्यालयों के विशाल पुस्तकालयों को आग के हवाले कर दिया
इसलिये कोई आश्चर्य नहीं है कि अपने ही बीच के मनुष्यों को पशुवत् मानने वाला  शारीरिक श्रम में अनास्था रखने वाला और शिक्षा विरोधी समाज दुनिया को कोई बडा विचार नहीं दे पाया
मैंने ऊपर निवेदन किया है कि कोई समाज सभ्य है या नहीं इसे जांचने के लिये हमें यह देखना चाहिये कि वह अपने बीच के कमजोर लोगों के लिये कितना स्पेस छोडता है 
वर्ण व्यवस्था का जिक्र मैंने इसलिये किया है कि यह हमारी पूरी जीवन पद्धति को संचालित करती है 
समुदाय के एक सदस्य का दूसरे से कैसा रिश्ता हो  खान पान और कपडे क़ैसे हों  उठने बैठने   विवाह   उत्तराधिकार   रोजगार   गरज यह कि जीवन का कोई क्षेत्र ऐसा नहीं है जिसका संचालन वर्णव्यवस्था द्वारा बनाये गये नियम न करतें हों 
 इसलिये अगर यह तय करना है कि सनातनी हिन्दू जीवन दृष्टि सभ्य समाज का निर्माण करती है या नहीं तो हमें यह जांचना होगा कि इसे संचालित करने वाली संस्था वर्ण व्यवस्था हाशिये पर पहुंचे लोगों के साथ कैसा व्यवहर करती है 
 इस कसौटी पर कसने पर सनातनी हिन्दू समाज का प्रदर्शन बहुत निराशाजनक दिखायी देता है
दुर्बल के प्रति यह बहुत क्रूर है 
 दुर्बलता किसी भी तरह की हो सकती है   जाति की दुर्बलता तो सबसे भयानक है 
शूद्र के घर पैदा हुआ तो मनुष्य भी नहीं है  इससे इतर भी अगर कोई शारीरिक रूप से विकलांग है   आर्थिक रूप से दरिद्र है या फिर स्त्री  सबके लिये इस समाज में भयानक घृणा है 
यह घृणा पूरे व्यवहार में परिलक्षित होती है 
भाषा  जो हमारे दबे हुये मनोभावों को भी बखूबी अभिव्यक्त करती है   इन सबसे हर कदम पर नफरत करती दिखती है
देश के जिन भागों पर वर्ण व्यवस्था की जकडन जितनी मजबूत थी उनकी भाषा उतनी ही अधिक क्रूर और दुर्बल विरोधी है
हिब्दी का उदाहरण लें तो स्थिति स्पष्ट हो जायेगी 
दलितों और स्त्री को लेकर तमाम गालियां हैं 
चमार स्वाभाविक रूप से चोर है इसलिये चोरी चमारी है 
भाषा के बडे क़वि तुलसी दास कह ही गयें हैं कि  ढोल गंवार शूद्र पशु नारी   सकल ताडना के अधिकारी
  भाषा सामाजिक संरचना की तरह ही बहुस्तरीय है 
जिस तरह समाज में जातियों के बैठने का आसन उनके वर्ण के अनुसार निर्धारित है उसी तरह आसन ग्रहण करने के लिये बैठ   बैठो या बैठिये शब्द भाषा में हैं जो व्यक्ति की सामाजिक या आर्थिक हैसियत के मुताबिक इस्तेमाल किये जातें हैं 
मुझे नहीं लगता कि दुनियां की किसी भी भाषा में त्रिस्तरीय सम्बोधन उपलब्ध हैं 
आप  तुम और तू सिर्फ सम्बोधन नहीं है बल्कि सम्बोधित को उसकी औकात का अहसास कराने वाले दंश भी हैं
भाषा में निहित यह तिरस्कार सिर्फ वर्ण या लिंग पर आधारित कमजोर के लिये ही नहीं है 
शारीरिक अथवा मानसिक रूप से विकलांग बार बार इस भाषिक कोडे से पीटे जातें रहें हैं 
 अंधे  काने   लूले  लंगडे   क़ोढी या कूुबडे क़े लिये हमारी भाषा में भयानक घृणा भरी है
 भाषा की घृणा समाज के अंदर मौजूद घृणा का प्रतिबिम्ब है 
हमारा समाज इन अक्षम लोगों से कैसा व्यवहार करता है यह उसमें प्रचलित लोकाोक्तियों और समाज के सक्षम सदस्यों द्वारा उनके साथ किये जाने वाले व्यवहार से स्पष्ट है 
शारीरिक विकलांगता सहानुभूति का विषय न होकर मजाक उडाने या तिरस्कृत करने का माध्यम है
मांगलिक कार्यक्रमों में इनकी उपस्थिति अशुभ मानी जाती है
 यह दृश्य बहुत आम है जब आप किसी विवाह के अवसर पर काने या कोढी क़ो दुरदुराकर भगाये जाते देख सकतें हैं
बच्चों के परीक्षा देने के लिये घर से निकलने पर अगर कोई शारीरिक विकलांग सामने पड ज़ाय तो बच्चे को वापस बुला कर अशुभ टाला जाता है
 इसी तरह किसी पागल पर पत्थर बरसाते बच्चे दिखायी दें या उसे घेर कर उसका मजाक उडाते हुये लोग दिखें तो हमें बहुत आश्चर्य नहीं करना चाहिये क्यों कि वर्णाश्रम धर्म पर आधारित जीवन मूल्य हमें सिर्फ कमजोर से घृणा करना ही सिखा सकतें हैं उनसे सहानुभूति करने या उनकी सेवा करने का जज्बा नहीं पैदा कर सकते
अपने बीच के कमजोरों के प्रति हम कैसा व्यवहार करतें हैं इसका सबसे बडा उदाहरण सडक़ों पर चलने वाला ट्रैफिक है
 जो जितना ताकतवर है सडक़ पर उसका उतना ही ज्यादा अधिकार है
 ट्रक वाला सबको रगेदता हुआ जा सकता है   कार वाला उससे तो डरता है पर दो पहिया वाहन या पैदल चलने वालों के लिये उसके मन में कोई दया नहीं है 
पश्चिमी समाज को हम हमेशा यांत्रिक और मानवीय मूल्यों से  अपने मुकाबले  वंचित समाज मानतें हैं 
पर वहां एक ऐसा दृश्य दिखायी देता है जो हमारी सडक़ों पर कभी नहीं दिखेगा
 चौराहों पर यातायात के सिग्नल वाले खंभों पर बटन लगे हैं जिनका इस्तेमाल पैदल चलने वाले करतें हैं 
अगर आप को सडक़ पार करनी है तो आप बटन दबा दें और चारों तरफ से आने वाली गाडियां रूक जायेंगीं   आप सडक़ पार कर लें और फिर यातायात चालू हो जायेगा
 हम जैसे हिन्दुस्तानियों से यह गलती हो सकती है कि हम ट्रैफिक लाइट को नजरअंदाज कर खतरनाक तरीके से सडक़ पार करने की कोशिश करें पर वाहन चालक हमें सडक़ पर उतरते देखकर फौरन अपना वाहन रोक देंगे और हमें पहले सडक़ पार करने का इशारा करेंगे 
मैं कई बार ऐसे अनुभवों से गुजरा हूं जब भारत में या तो कोई वाहन वाला मुझे कुचल डालता या फिर अंधा या उल्लू जैसे सम्बोधनों से नवाजता
इसी तरह एक और दृश्य मुझे यात्राओं में चकित करता रहा है 
ट्रेनों या बसों में किसी अंधे   बूढे या महिला के प्रवेश करते ही लोग आदतन खडे हो जातें हैं और उसके लिये जगह खाली कर देतें हैं 
हमारे इस महान जगद्गुरू देश में तो इसकी कल्पना भी नहीं की जा सकती
मैं कई बार सोचता हूं कि पश्चिम  जिसने लोगों को गुलाम बनाया  अपने उपनिवेशों में जमकर लूट पाट की और आज भी दुनियां में नवउपनिवेशवादी अधिनायकवाद का परचम लहरा रहा है   वियतनाम  लैटिन अमेरिका या इराक जिसकी ज्यादतियों के शिकाार रहें हैं   वह कैसे अपने समाज में कमजोरों के लिये इतना स्पेस छोडता है 
 वाह्य सम्बन्धों में निहायत ही खुदगर्ज और क्रूर समाज क्या अपने आंतरिक व्यवहार में इस कदर उदार हो सकता है 
 पर यह है 
 यह उदारता डंडे के बल पर नहीं आती
 इसके लिये एक लंबे अनुशासन की जरूरत होती है 
सैकडों वर्षों के जीवन अनुभव इसके पीछे होतें हैं
कोई भी समाज कई चरणों में आंतरिक सभ्यता हासिल करता है 
इनमें सबसे बडी भूमिका किताबों की होती है 
इनसे प्रभावित होने वाले लोग इनमें से कुछ को आसमानी मानतें हैं
 अर्थात् ये दैवीय हैं और इसलिये अपरिवर्तनीय
 आंतरिक सभ्यता के सोपान वही समाज तेजी से चढता है जो इन आसमानी किताबों की दुनियावी जानकारियों और जरूरतों के मुताबिक नये भाष्य करता रहता है 
पश्चिम का ईसाई समाज इस मामले में दूसरों से आगे रहा है 
 क्रुसेड और चर्च के आधिपात्य वाले मध्ययुग में ही इसने बहुत सी स्वीकृत स्थापनाओं को चुनौतियां देनी शुरू कर दीं थीं
 चर्च के कमजोर पडते जाने और पश्चिम के विशाल ईसाई समाज की आंतरिक उदारता की यात्रा साथ साथ चली है और यह कहना ज्यादा उचित होगा कि दोनो ने एक दूसरे की मदद ही की है
गुलामी और रंगभेद जैसी दो घृणित संस्थाओं से इस समाज ने आंतरिक उदारता की इसी जध्दोजहद के चलते छुटकारा पाया है
भारतीय समाज को आंतरिक सभ्यता हासिल करने के लिये वर्णव्यवस्था से छुटकारा पाना बेहद जरूरी है 
यह भी एक दिलचस्प अध्ययन का विषय हो सकता है कि हम इस गन्दी संस्था से निजात क्यों नहीं हासिल कर सके 
 हमारे लिये तो यह दूसरे धर्मावलम्बी समाजों के मुकाबले ज्यादा आसान होना चाहिये था
हमारी कोई किताब उस अर्थ में दैवीय नहीं है जिस अर्थ में दूसरे धर्मों की किताबें हैं
वेदों को भी बहुत बाद में अपौरूषेय कहा गया 
कम से कम वर्ण व्यवस्था को एक विधान के रूप में स्थापित करने वाली मनुस्मृति या लोक में स्वीकृत कराने वाली रामचरित मानस जैसी पुस्तकों को तो कोई भी दैवीय नहीं कहता 
यदि कोई पुस्तक आसमान से नहीं उतरी है तो वह अपरिवर्तनीय भी नहीं होगी 
काल की आवश्यकताओं के अनुसार उसमें संशोधन या उसके भाष्य हो सकतें हैं 
फिर क्यों नहीं हमारे अन्दर स्वयं ऐसी इच्छा शक्ति पैदा हुयी कि हम इसी गंदी व्यवस्था को खुद ही उखाड फ़ेंकते 
 हमने हमेशा इसके खिलाफ जाने वाले विचार को कुचलने का प्रयास किया
 गौतम बुद्ध ने मनुष्यों के समानता की बात की पर ब्राह्यण हृन्हें लील गये 
इस्लाम ने समानता पर आधारित जाति विहीन समाज का दर्शन सामने रखा
आपसी मारकाट में फंसे भारतीय समाज के लिये यह तो संभव नहीं हुआ कि वह उन्हें हजम कर ले पर ब्राह्यणों ने उनसे तर्क करने से ही इन्कार कर दिया 
 कमजोर दार्शनिक भावभूमि पर खडे वर्णाश्रम समर्थकों को उनसे वैचारिक मुठभेड क़रने से आसान यह लगा कि उन्हें म्लेच्छ घोषित कर उनसे किसी तरह का संवाद से ही बचा जाय
 फ्रांसीसी   पुर्तगालियों या अंग्रेज शासकों के आते आते यह स्थिति हो गयी कि संवाद से बचा नहीं जा सकता था और एक बार जब विरोधी दर्शन से मुठभेड शुरू हुयी तब यह कोई आश्चर्य नहीं था कि जन्माधारित श्रेष्ठता का मूर्खतापूर्ण दर्शन कुछ ही दशकों में भहराकर ढह गया
एक बार शिक्षा को सार्वजनीन किया गया तो संस्कृति की शूद्र व्याख्या हमारे सामने आयी और उसने ब्राह्यण वर्चस्ववादिता को चुनौती देना शुरू कर दिया
आज स्थिति यह है कि शूद्र व्याख्या ने ब्राह्यण वर्चस्व को कमजोर तो किया है पर पूरी तरह से समाप्त नहीं कर पायी है
 कई हजार वर्षों की जीने की आदत इतनी जल्दी खत्म भी नहीं होगी 
ब्राह्यण विकृतियां इतनी गहरे पैठीं हुयीं हैं कि वह शासक शूद्रों के मन में ब्राह्यण बनने की ललक पैदा कर देती है
वह भी उन्हीं कर्मकाण्डों में लिप्त हो जाता है जिनमें ब्राह्यण लिप्त रहा है 
साफ है कि अगर हम एक सभ्य समाज बनना चाहतें हैं तो हमें वर्णाश्रम धर्म को नष्ट करना पडेग़ा 
बिना जातियों पर आधारित श्रेष्ठता के सिद्धान्त को नष्ट किये हम सभ्य नहीं हो सकते
भाषा को लेकर सबसे दिलचस्प बात यह है कि एक तरफ तो इसका इस्तेमाल प्रभु वर्ग अपनी जकड मजबूत करने के लिये करतें हैं तो दूसरी ओर वंचित अपने प्रतिरोध की लडाई भी इसी के माध्यम से लडतें हैं
 मनुष्य ने अपने क्रमिक विकास के विभिन्न चरणों में भाषा भी विकसित की है और जिन संस्थाओं में विकास के दौरान हुये परिवर्तन सबसे अधिक परिलक्षित होतें हैं उनमें शायद भाषा सबसे ऊपर होगी
 भारतीय सन्दर्भ में देंखे तो एक ढीली ढाली और व्याकरण की जकडबन्दी से काफी हद तक मुक्त सम्पर्क भाषा ने हमें एक राष्ट्र  राज्य बनने में मदद की तो दूसरे तरफ धर्माधारित विभाजन के बीज भी इसी ने बोये
यहां विस्तार में गये बिना भी दो उदाहरणों से इस बात को समझा जा सकता है 
आर्य समाज अपने समय के लिहाज से क्रान्तिकारी आंदोलन था
 कर्मकाण्डों और जातिप्रथा की जकडबन्दी को काफी हद तक उत्तर पश्चिम के इलाकों में उसने ढीला किया पर भाषा के प्रश्न पर इसका दृष्टिकोण बाद में विभाजनकारी साबित हुआ
 हिन्दी   हिन्दू  हिन्दुस्तान के नारे ने पंजाब के हिन्दुओं को जनगणना के दौरान अपनी मातृभाषा हिन्दी लिखवाने के लिये प्रेरित किया 
 यह एक अजीब विरोधाभास था
 घरों में और आपस में हमेशा पंजाबी बोलने वालों नें मातृभाषा के कालम में हिन्दी लिखवाना शुरू किया और इससे हिन्दुओं और सिक्खों की एक दूसरे में रची बसी परम्पराओं में दरार पडनी शुरू हुयी
 बाद के खालिस्तानी आंदोलन के पीछे और जो भी कारण रहें हों एक बडा कारण यह दरार भी थी
भाषा को लेकर भारतीय राष्ट्र राज्य के समक्ष दूसरी बडी चुनौती      में आयी
 याद होगा कि संविधान के मुताबिक व्यवस्था की गयी थी कि इसके लागू होने के    वर्षों के भीतर संघ के कामकाज की भाषा हिन्दी हो जायेगी
 यह एक लम्बी कहानी है कि कैसे चक्रवर्ती राजगोपालाचारी जैसे अहिन्दी भाषी नेता धीरे धीरे हिन्दी विरोधी होते चले गये और ज्यों ज्यों हिन्दी के पूरी तरह से राजभाषा बनने का समय करीब आता गया हिन्दीतर क्षेत्रों खास तौर से दक्षिण और पूरब में हिन्दी के खिलाफ भावनायें सख्त होतीं गयीं
 इस स्थिति के लिये काफी हद तक हिन्दी भाषी जिम्मेदार थे
 हमारे यहां डा
 रघुबीर की पारिभाषिक शब्दावली थी जिसका उपयोग लतीफों में ज्यादा होता था  आकाशवाणी में प्रयोग होने वाली मुश्किल संस्कृतनिष्ठ भाषा थी जिसे समझने के लिये शब्दकोशों की जरूरत पडती थी या फिर बडे होने का दम्भ लिये हिन्दी समाज था जो यह तो चाहता था कि सभी अहिन्दी भाषी हिन्दी पढें पर उसे अंग्रेजी के अलावा कोई दूसरी भाषा नहीं पढनी पडे
 त्रिभाषा फार्मूला बना जरूर पर उसमें हिन्दी भाषी क्षेत्रों में कोई जीवित भारतीय भाषा जगह नहीं बना सकी
ज्यादातर जगहों पर संस्कृत तीसरी भाषा के रूप में पढाई जाने लगी
 हिन्दी समाज की असहिष्णुता के एक खराब उदाहरण सेठ गोविंद दास थे जिन्होंने मांग की थी कि यदि मद्रासी हिन्दी स्वीकार नहीं करें तो फौज भेजकर वहां हिन्दी लागू की जाय
 गनीमत यह हुयी कि उनकी मांग को किसी राजनेता ने गंभीरता से नहीं लिया
 यह जरूर हुआ कि इस बयान पर मद्रास में आग लग गयी
 केन्द्रीय सरकार के दफ्तर लूट लिये गये और कई पुलिस वाले जिंदा जला दिये गये
 इससे यह स्पष्ट हो गया कि अगर हिन्दी को जबर्दस्ती लागू करने की मांग की जायेगी तो देश टूट जायेगा और तब से आज तक कभी भी गंभीरता से हिन्दी को राजभाषा बनाने की कोशिश नहीं हुयी
सिर्फ फर्ज अदायगी के लिये हर साल केन्द्रीय सरकार के दफ्तर राजभाषा पखवारा मनातें हैं  हिन्दी में काम करने की कसमें खातें हैं और फिर भूल जातें हैं
मैं भारतीय संदर्भ को सिर्फ इसलिये याद कर रहा हूं कि इससें हमें पाकिस्तान के भाषा के अनुभव को समझने में मदद मिलेगी
 पाकिस्तान की स्थिति भारत से थोडी भिन्न इस अर्थ में थी कि उर्दू   जिसे पाकिस्तानियत का पर्याय मनवाने की कोशिश की गयी  पाकिस्तान के किसी भी इलाके की जुबान नहीं थी
 पाकिस्तान की पांच उपराष्ट्रीयताओं की अपनी अपनी जुबानें थीं
 मोटे तौर पर कह सकतें हैं कि पूर्वी पाकिस्तान की भाषा बांग्ला  पंजाब की पंजाबी   सिन्ध की सिन्धी  बलोचिस्तान की बलूची और फ्रन्टियर की भाषा पश्तो थी
 सरायकी और दरी जैसी भाषायें भी थीं जो किसी बडी भाषिक राष्ट्रीयता के तले अपनी अलग पहचान बनाने के लिये छटपटाती रहतीं थीं
 इन सबके बीच राजभाषा बनी उर्दू जो पाकिस्तान के किसी भी खित्ते में नहीं बोली जाती थी 
उर्दू उन शरणार्थियों की भाषा थी जो उत्तरी भारत के विभिन्न हिस्सों से उजडक़र पाकिस्तान पहुंचे थे और मोहाजिर कहलाते थे
उर्दू को राजभाषा क्यों बनाया गया
 कारण बडा स्पष्ट है
 उस समय तक उर्दू भारतीय इस्लामी पहचान के रूप में स्वीकृत हो चुकी थी
 बावजूद इसके कि बडी संख्या में गैर मुस्लिमों   खास तौर से हिन्दुओं ने उर्दू के विकास और उसके फलने फूलने में योगदान किया था  यह माना जाने लगा था कि उर्दू मुसलमानों की भाषा है और यह स्वाभाविक ही था कि मुसलमानों के लिये बनने वाले अलग राष्ट्र की राजभाषा उर्दू हो
यह कुछ कुछ हिन्दी वाली स्थिति थी जो उस समय तक हिन्दू पहचान बन चुकी थी
 देश का विभाजन धर्माधारित द्विराष्ट्र सिध्दान्त पर हुआ था और बावजूद इसके कि धर्म पर आधारित राष्ट्र की परिकल्पना निहायत ही अवास्तविक और हास्यास्पद थी  बहुत बडी संख्या में लोगों ने उस पर यकीन किया और बंटने के बाद कम से कम एक राष्ट्र इस बुनियाद पर बना
द्विराष्ट्र सिध्दांत    वर्ष बाद बांग्ला देश बनने के बाद खोखला साबित नहीं हुआ बल्कि      में ही भारत के हिन्दू राष्ट्र न बनकर एक धर्मनिरपेक्ष गणराज्य बनने से उसकी वैधता और तार्किकता पर प्रश्नचिन्ह लग गया था
 धार्मिक और धर्मनिरपेक्ष राष्ट्र अपने सामने आने वाली चुनौतियों का अलग अलग तरीकों से हल ढूंढतें हैं
यही फर्क इन दोनों नवजात राष्ट्रों द्वारा भाषा के सवाल को हल करने के तौर तरीकों में दिखता है
में जिन्ना ढाका गये
 ढाका विश्वविद्यालय के छात्रों के सामने दिया गया उनका भाषण धर्माधारित राज्य की असहिष्णुता का सबसे बडा उदाहरण है
यह एक सर्वविदित तथ्य है कि पूर्वी पाकिस्तान के बंगालियों का अपने भाषा को लेकर आग्रह दूसरी सभी भाषिक राष्ट्रीयताओं  पंजाबी  सिंधी  बलूच या पश्तो  से अधिक था
इससे भी बडी बात यह थी कि बंगाली भाषा पाकिस्तान के किसी भी दूसरी भाषा को बोलने वालों से न सिर्फ अधिक थे बल्कि पाकिस्तान की आधी आबादी से भी कुछ अधिक थे
 भाषा उनके लिये सिर्फ अभिव्यक्ति का माध्यम नहीं थी बल्कि इससे भी अधिक एक बहुराष्ट्रीयताओं वाले समाज में अलग और विशिष्ट पहचान थी
इनके अलावा एक नवसृजित राष्ट्र में राजनैतिक स्पेस और तेजी से बढ रही सरकारी नौकरियां भी भाषा के माध्यम से ही हासिल की जा सकतीं थीं
इस पृष्ठभूमि में ढाका में लडक़ों के सामने जिन्ना की यह दम्भोक्ति कि पाकिस्तान में अब उर्दू ही संपर्क भाषा होगी और उच्च शिक्षा भी उसी माध्यम से दी जायेगी   पाकिस्तानी राष्ट्र निर्माण की प्रक्रिया को सबसे बडी चोट पहुंचाने वाली साबित हुयी
जिन्ना की यात्रा के दौरान ही ढाका विश्वविद्यालय के छात्र सडक़ों पर निकल आये और उनके विरोध को कुचलने के लिये पुलिस को गोली चलानी पडी 
अाज भी ढाका में विश्वविद्यालय के निकट उन मारे गये छात्रों का स्मारक धर्म पर आधारित दो राष्ट्रों के सिध्दान्त को मुंह चिढाता हुआ खडा है
भारतीय राष्ट्र राज्य ने भी अगर भाषा की समस्या का इसी तरह समाधान निकालने की कोशिश की होती तो क्या हश्र होता
 मुझे पूरा यकीन है कि अगर सेठ गोविन्द दास की सलाह मानकर मद्रास में हिन्दी लागू करने के लिये सेना भेजी गयी होती तो उसी दिन से देश टूटने की शुरूआता हो जाती
 अपने बहुत सारे विचलन के बावजूद धर्म निरपेक्षता और अपनी बहुत सारी कमियों के साथ लोकतंत्र नें हमें वह सहिष्णुता दी है जिससे अपने विपक्षी की बात भी सुनने का धैर्य उत्पन्न होता है
 भाषा से मिलता जुलता एक मुद्दा गोहत्या का भी है
 सभी को पता है कि देश के बडे हिस्से में गोहत्या प्रतिबन्धित नहीं है 
खास तौर से उत्तर पूर्व में गोमांस भोजन का अनिवार्य हिस्सा है
 हिन्दुत्ववादियों नें   वर्षों तक केन्द्र में सरकार चलाई और चाहते हुये भी यह सरकार गोहत्या पर प्रतिबंध नहीं लगा सकी
 एक बहुल समाज सिर्फ लोकतंत्र और धर्मनिरपेक्ष मूल्यों द्वारा ही एक रह सकता है
पाकिस्तान की बुनियाद ही धर्म पर पडी
क़िसी भी दूसरे धार्मिक राज्य की तरह उसका भी विकास असहिष्णुता और लोकतंत्र निषेध रास्ते पर हुआ
यह राज्य किसी तरह की मुखालिफत स्वीकार करने के लिये तैयार नहीं था
 भाषा को लेकर भी उसने यही दृष्टिकोण अपनाया
 यह बात अलग है कि भाषिक राष्ट्रीयताओं को न स्वीकारने से पाकिस्तान एक बार टूट चुका है और भाषिक कट्टरता उसे बार बार फिर टूटने के कगार पर ले आती है
आधुनिक भारतीय समाज और पाकिस्तानी समाज का भाषा के प्रश्न से जुडे एक मुद्दे पर एक जैसा ही दृष्टिकोण है
 दोनों समाज अंग्रेजी को लेकर आक्रांत है 
बीसवीं शताब्दी की शुरूआत में प्रभुवर्गों की भाषा बनी अंग्रेजी इस समय दोनों समाजों के मध्यवर्ग की सबसे बडी ललक है
अंग्रेजी अन्तर्राष्ट्रीय बाजार खोलने की खिडक़ी मात्र नहीं है
यह दोनो देशों के अन्दर नौकरियां हासिल करने का माध्यम तो है ही  इसे बोलने और समझने वाले एक खास तरह की सामाजिक प्रतिष्ठा भी हासिल कर लेतें हैं
जैसे जैसे उदारीकरण और खुलेपन का विस्तार हो रहा है अंग्रेजी की जरूरत भी बढती जा रही है
मैं एक छात्र के रूप में      के दौर में चले भाषा आंदोलन में भागीदार रहा हूं
 इस आंदोलन नें हिन्दी भाषी क्षेत्रों में अंग्रेजी का वर्चस्व लगभग समाप्त कर दिया था
अंग्रेजी की अनिवार्य पढाई समाप्त हो गयी थी  अंग्रेजी माध्यम की जगह हिन्दी में उच्च शिक्षा मिलने लगी थी और सरकारी कामकाज की भाषा हिन्दी बन गयी थी
 पर इस आंदोलन की एक बात मुझे हमेशा दिलचस्प लगती है 
 यदि आप इस आंदोलन से जुडे युवा नेताओं की फेहरिश्त लेकर बैठें तो पायेंगे कि उनमें से आज बहुत से राजनीति के शीर्ष पर हैं
 अलग अलग प्रदेशों के मुख्यमंत्रियों और राज्यों तथा केन्द्र के मंत्रियों में बहुत से हैं जो उसी आंदोलन की उपज हैं
इन सबकी खास बात यह है इन सबने अपने बच्चों को अंग्रजी स्कूलों में भेजा
 राजनीति के भाग्य विधाता बननें के बाद इन्होंने दोहरी शिक्षा प्रणाली को बरकरार रखा
नतीजा यह हुआ कि जो समर्थ हैं वे सभी अपने बच्चों को अंग्रेजी स्कूलों में भेजने लगे हैं और हिन्दी माध्यम स्कूलों में वही लोग अपने बच्चों को भेजतें हैं जिनके पास कोई दूसरा विकल्प नहीं है
पिछले कुछ वर्षो में सारे सरकारी स्कूल नष्ट हो गये हैं और गांवों  कस्बों शहरों में पब्लिक स्कूलों के माध्यम से अंग्रेजी स्कूलों की बाढ अा गयी है
अपनी हाल की पाकिस्तान यात्रा के दौरान मैंने इस बात की जानकारी हासिल करने की कोशिश की कि वहां इस मसले पर क्या हुआ है 
 मुझे यह देखकर बडा मजा आया कि पाकिस्तानी प्रभुवर्गों ने भी अपने भारतीय समकक्षों की तरह ही आचरण किया है
 जिन्होंने उर्दू को पाकिस्तानियत और इस्लामियत का पर्याय बताया उन सभी के बच्चे अंग्रेजी स्कूलों में पढतें हैं
इनमें राजनैतिक नेता और फौजी हुक्मरान तो हैं ही इस्लाम के अलमबरदार कट्टरपंथी मुल्ला भी हैं जो गरीब पाकिस्तानियों के बच्चों को मदरसों में भिजवातें हैं और अपने बच्चों को शैतान की जुबान अंग्रेजी में तालीम दिलवातें हैं और अगर कहीं मौका मिल जाये तो शैतान के निवास स्थान अमेरिका या ब्रिटेन में पढने भेज देतें हैं
