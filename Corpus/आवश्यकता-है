जल्द ही मार्केट में उतर रहे एक समाचार चैनल के लिए उदीयमान और सु उदित पत्रकारों की घोर आवश्यकता है
 इस समाचार चैनल में पैसा दिल्ली के एक बड़े बिल्डर  कुछ
प्रॉपटी डीलरों और एक भाजपा नेता ने लगाया है
 ऐसे पत्रकारों को वरीयता दी जाएगी  जो इन वित्त पोषकों के माध्यम से अप्रोच करेंगे
 इन वित्त पोषकों के नामों की
ओर यहाँ कोई इशारा नहीं किया जा रहा है
 इसके माध्यम से हम उम्मीदवारों की खोजी पत्रकारिता के स्तर की परीक्षा लेना चाहते हैं
 जो उम्मीदवार स्वतंत्र रूप से
अप्लाई करेंगे  उनसे अपेक्षा की जाती है कि वे उम्र  योग्यता और गुणों की निम्नलिखित कसौटियों पर पूरी तरह खरे उतरेंगे
 जिनमें कोई कमी है  उनसे निवेदन है कि वे
उचित सोर्स लगाए बिना अप्लाई न करें   ऐसे उम्मीदवारों के आवेदन पत्र को बिना विचारे रिजेक्ट कर दिया जाएगा
उम्र   आवेदकों की उम्र    वर्ष से    वर्ष तक होनी चाहिए
 महिला उम्मीदवारों को न्यूनतम उम्र में अधिकतम पाँच वर्ष की छूट दी जाएगी
 यानी महिला उम्मीदवारों के
लिए कम से कम    वर्ष का होना जरूरी है
 अन्य गुण समान रहने पर ऐसे उम्मीदवारों को वरीयता दी जा सकती है
 ऐसी महिलाएँ आवेदन करने का कष्ट न करें जो अपनी उम्र से
अधिक दिखाई पड़ती हों
रंग   उम्मीदवारों का रंग गोरा होना चाहिए
 अन्य सभी योग्यताओं के रहते हुए भी ऐसे उम्मीदवारों को रिजेक्ट कर दिया जाएगा जिनका रंग साँवला होगा
 कृपया ऐसे
फोटाग्राफ न भेजें  जिनमें आपका असली रंग दिखाई न देता हो
 ऐसा करने वाले उम्मीदवारों को हमेशा के लिए ब्लैकलिस्ट कर दिया जाएगा
 महिला उम्मीदवारों के लिए
आवश्यक है कि वे कम से कम दस मुद्राओं में अपनी तसवीरें भेजें
रूप   उम्मीदवारों के लिए सुन्दर होना जरूरी है
 जो इस दृष्टि से ओबीसी की श्रेणी में आते हैं  उन्हें किसी अन्य क्षेत्र में कॅरियर बनाने की कोशिश करनी चाहिए
सुन्दरता को हमारे यहाँ फैशनेबल के अर्थ में परिभाषित किया जाता है
 इस परिभाषा में चेहरे मोहरे  शरीर की बनावट आदि के साथ साथ आधुनिकतम परिधान की समझ भी शामिल
है
 हेयर स्टाइल पर विशेष ध्यान दिया जाएगा
 जो गंजे हो चुके हैं  उन्हें बालों की वीविंग करा कर आना चाहिए
 अतिरिक्त रूप से प्रतिभाशाली उम्मीदवारों को इस
शीर्ष सर्जरी के लिए ज्वायन करने के बाद छह महीनों का समय दिया जा सकता है
 यह समय सिर्फ उनके लिए बढ़ाया जा जाएगा जो असाधारण रूप से धूर्त और चापलूस हों
 उन
उम्मीदवारों को  खासकर महिला उम्मीदवारों को  वरीयता दी जाएगी जो कम से कम एक वर्ष तक मॉडलिंग के व्यवसाय में रह चुके हैं
 महिला उम्मीदवारों से अपेक्षा की जाती
है कि वे साक्षात्कार के दौरान अपनी इस कला का लाइव प्रदर्शन कर सकें
 पुरुष उम्मीदवारों के लिए उन विज्ञापन फिल्मों की सीडी डीवीडी लाना काफी है जिनमें
उन्होंने काम किया हो
शिक्षा   उम्मीदवारों के लिए कम से कम ग्रेजुएट तक शिक्षित होना आवश्यक है
 चूँकि यह चैनल हिन्दी समाचारों का है  इसलिए इंग्लिश माध्यम से पढ़े हुए उम्मीदवारों
को वरीयता दी जाएगी
 जिन्हें यह सौभाग्य नहीं मिला है अर्थात जो हिन्दी माध्यम से ही पढ़ पाए हैं  उनसे अपेक्षा की जाएगी कि वे हिन्दी का उच्चारण अंग्रेजी
स्टाइल में करें
 एमए से अधिक योग्यता डी मेरिट मानी जाएगी
 पीएचडी किए हुए उम्मीदवारों को दरवाजे से ही वापस लौटा दिया जाएगा
 यहाँ यह स्पष्ट करना आवश्यक है कि
हमारे लिए शिक्षा का अर्थ मात्र डिग्री से है
 उम्मीदवारों से यह अपेक्षा की जाती है कि उन्होंने जीवन भर अखबार  पत्रिकाओं और अपने सीनियर्स के मिजाज के अलावा
और कुछ न पढ़ा हो
 जिस उम्मीदवार ने कोर्स के अतिरिक्त दस से ज्यादा किताबें पढ़ रखी हों  उसे टीवी के पेशे के लिए अनुपयुक्त मान कर साक्षात्कार के दौरान ही
छाँट दिया जाएगा
 हमारी यह दृढ़ मान्यता है कि किसी भी कर्मचारी को अपने बॉस से अधिक पढ़ा लिखा होने का अधिकार नहीं है
 पढ़े लिखे व्यक्तियों को नियुक्त करने
में यह खतरा भी निहित है कि बॉस तथा अन्य कर्मचारियों में हीनता ग्रंथि फैल सकती है
भाषा   उम्मीदवारों को अशुद्ध लिखना  अशुद्ध पढ़ना और अशुद्ध बोलना  तीनों ही दृष्टियों से निष्णात होना चाहिए
 बोलचाल की भाषा के नाम पर अंग्रेजी शब्दों को
ठूँसते जाने की कला आनी चाहिए
 नुक्ता सही जगह पर लगाने की योग्यता हो या नहीं  नुक्ते के प्रयोग पर आग्रह बना रहना चाहिए
 स्क्रीन के पीछे अंग्रेजी गालियों पर
अच्छी पकड़ आवश्यक है
 सिर्फ हिन्दी जानने वालों या बातचीत में हिन्दी ही बोलने वालों को हेय दृष्टि से देखा जाएगा
वैवाहिक स्थिति   पुरुष उम्मीदवारों से विवाहित और महिला उम्मीदवारों से अविवाहित होने की आशा की जाती है
 जो उम्मीदवार अपनी वास्तविक वैवाहिक स्थिति को छिपा कर
रखना चाहते हैं  उन्हें इसके लिए प्रोत्साहित किया जाएगा
 हमारा मानना है कि विवाह एक व्यक्तिगत मामला है और इसका उस आचरण से कोई सम्बन्ध नहीं होना चाहिए जिसे
टीवी चैनलों में वांछनीय माना जाता है
नैतिक मान्यताएँ   नैतिक बंधन इस समय देश की प्रगति में सबसे बड़ी बाधा हैं
 हम प्रतिभाशाली टीवी पत्रकारों से उम्मीद करते हैं कि वे नैतिक द्वंद्वों से हमेशा
मुक्त रहेंगे
 इन द्वंद्वों के कारण न्यूज का पर्सपेक्टिव और प्रस्तुतीकरण दोनों प्रभावित होते हैं
 अगर कभी यह द्वंद्व खड़ा हो जाए कि क्या नैतिक है और क्या
अनैतिक  तो इसका निर्णय नियोक्ता या उसके चमचों पर छोड़ देना चाहिए
 टीवी पत्रकार को हर स्थिति में इस मत पर अडिग रहना चाहिए कि गाय काली है या सफेद  इससे हमें
कोई मतलब नहीं   उसके थनों में दूध पर्याप्त होना चाहिए
चरित्र   उम्मीदवारों में निम्नलिखित चरित्रगत विशेषताएँ जितनी अधिक मात्रा में हों  उन्हें उतना ही ज्यादा तरजीह दी जाएगी   परले दर्जे का चापलूस  मतलबी
अवसरवादी  सिद्धांतहीन  धूर्त  मूर्ख  छुपा रुस्तम  विश्वासघातक  घमंडी  नीच  दूसरों को सीढ़ी बना कर चढ़ने के बाद उन्हें भुला देने वाला  विचारहीन  दलित और
मुसलिम विरोधी  वस्तुओं के प्रति उपभोगवादी और स्त्रियों के प्रति भोगवादी दृष्टि रखने वाला  असामाजिक  बदतमीज  जूनियर्स को हमेशा दुत्कारने वाला और सीनियर्स के
सामने दुम हिलाने वाला  फायदे की संभावना दिखने पर सीनियर्स को भी काट खाने वाला  चुगलखोर  बॉस को खुश रखने के लिए दिन को रात और रात को दिन बताने में सक्षम
आदि
वेतन   जूनियर्स को कम से कम और सीनियर्स को अधिक से अधिक वेतन दिया जाएगा
 ट्रेनी और इंटर्न के रूप में नियुक्त किए जाने वाले उम्मीदवारों को कम से कम दो वर्ष
तक वही वेतन दिया जाएगा जो अन्य चैनलों में दिया जाता है
 यानी कुछ भी नहीं
