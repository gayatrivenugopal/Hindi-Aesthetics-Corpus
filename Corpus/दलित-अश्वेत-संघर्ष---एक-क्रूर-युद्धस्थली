समाजों और देशों का राजनीतिकरण जैसे जैसे ज़्यादा हुआ है  मानवीय मुद्दों का संघर्ष और तेज़ होने की बजाय ढीला ही पड़ा है
 विस्तृत मानवीय समस्याओं पर जब खुल कर बहस करने का समय आया तो वे सभी समस्याएं एक बृहत संदर्भ में अपना महत्व खोती जा रही हैं
 उन समस्याओं पर बेबाकी से बेझिझक और निडर होकर बात करना मुश्किल हो गया है
 दायरे इतने संकुचित हो गए हैं कि कोई भी विचार अपने पूरे पांव फैला कर वहां बैठ भी नहीं सकता  छलांग लगाना तो दूर की कौड़ी
 किसी भी मुद्दे का राजनीतिकरण एक अच्छी बात होती है क्योंकि आज किसी भी समस्या को हल करने का एक मात्र उपाय राजनीति ही है
 लेकिन राजनीतिकरण का अर्थ एक खुला मंच न होकर केवल दलीय  वर्गीय  जातीय या धार्मीय हो कर रह जाए तो भविष्य पर आंखें टिका कर बात नहीं की जा सकती  सिर्फ़ आज की स्थिति का अपने पक्ष में दोहन ही बच रहता है
 ज़रा भी खुला सोचने वाले लोग किसी ऐसे अवसर की तलाश में बैठे रह जाते हैं कि कब वे अपनी बात बिना लाठी  गोली खाए कह सकें
 मानवाधिकारों की बात करना हास्यास्पद बनता जा रहा है
