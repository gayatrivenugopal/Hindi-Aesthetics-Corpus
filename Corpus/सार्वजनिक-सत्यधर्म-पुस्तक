अपने इस असीम विशाल अवकाश में निर्माता ने अनगिनत सूर्यमंडलों के साथ उनके ग्रहों उपग्रहों के साथ उनसे संबंधित सभी जीव प्राणियों को पैदा किया है
 उनमें से हम सभी मानव नर नारियों को उसके लिए क्या क्या करना चाहिए  हम सभी नर नारियों को उसका स्‍मरण मन में जाग्रत रखकर एक दूसरे के साथ किस तरह का आचरण करने से उसको खुशी होगी  इसको दृष्टि में रखते हुए मैंने उसकी मेहरबानी से सभी मानव नर नारियों के कल्‍याण के लिए यह छोटा सा ग्रंथ लिखा है
 यह सभी को स्‍वीकार करने योग्‍य हो और हम सभी लोग निर्माता के सत्‍यमय राज का समान उपभोग कर सकें  मेरी उससे यही माँग है
मैंने इस ग्रंथ में अपनी समझ के आधार पर जो कुछ लिखा है  उसमें हमारे विद्वान नर नारियों और समझदार पढ़ने वालों के ध्‍यान में जो चुभती बातें दिखाई दें  इसके लिए उन्‍हें मुझे माफ करना चाहिए और इसमें जो अच्‍छी बातें हैं उसको स्‍वीकार करना चाहिए  मेरी उन सभी से यही प्रार्थना है
 इस ग्रंथ को पढ़ते समय यदि उनके ध्‍यान में ऐसी भी कोई बात आ जाए जो आम हितों की दृष्टि से अयोग्‍य या झूठ हो तो वे बातें उन्‍हें अखबार के द्वारा हमें सूचित करना चाहिए या इस ग्रंथ के समर्थन में यदि उनको कुछ सत्‍य विचार सुझाने हो तो उन्‍हें भी हमें सूचित करना चाहिए
 उनके सुझाव यदि सही में विचारणीय होंगे तो हम उनको बड़े एहसान के साथ स्‍वीकार करेंगे और दूसरे संस्‍करण में उस सुझाव या संशोधन को स्‍थान देंगे
इस ग्रंथ को हम विस्‍तार से लिखना चाहते थे  लेकिन सभी नर नारियों को अपनी अपनी गृहस्‍थी को सँभालकर यदि यह ग्रंथ पढ़ना संभव न हुआ तो धूर्त निठल्‍ले लोग इसको बरबाद कर देंगे
 इसलिए यह ग्रंथ सभी नर नारियों के उपयोग का हो  इसी उद्देश्‍य से इसे बहुत बड़ा न करके छोटे रूप में रखकर इसका  सार्वजनिकसत्य धर्म पुस्‍तक  नाम दिया गया है
 इस उद्देश्‍य की सफलता के लिए सभी लोगों ने उचित सहयोग दिया तो हम इस ग्रंथ का दूसरा संस्‍करण भी प्रकाशित करेंगे
 यदि इस ग्रंथ में कुछ कमियाँ रह गई हों  तो उनको सुधार करके और उसमें नये प्रमाण देकर नकली थोथे ग्रंथों का खंडन करने की हमको हिम्‍मत आएगी
ग्रंथ रचयिता
माह अप्रैल
तारीख    सन्      ईसवी
पूना

मानव प्राणी सारी दुनिया में कैसे सुखी होगा
सत्‍य आचरण के बगैर मानव प्राणी दुनिया में सुखी नहीं होगा
 इसके लिए कुछ सबूत दे रहा हूँ
सत्‍य सभी का है आदि घर 
 सभी धर्मों का है पीहर 

धृ
दुनिया में सुख है सारा 
 खास सत्‍य का है वह छोकरा
सत्‍य सुख का है आधार 
 बाकी सारा है अंधकार
दुनिया में है सत्‍य का बल 
 निकालता झगड़ालू का जल
सत्‍य है जिसका मूल 
 खींचता धूर्तों की खाल
सामर्थ्‍य सत्‍य का देखकर 
 बुरूपी जलता मन में खाक होकर
सही सुख कहाँ अभिनेता को 
 त्‍यागना चाहे ईसा को
जीती प्रार्थी सभी जनों को
 व्‍यर्थ दंभ न दिखाओ लोगों को
इसी तरह देशस्‍थ आर्य ब्राह्मण रामदास स्‍वामी का श्‍लोक इस प्रकार का है कि  इस दुनिया में पूरी तरह सुखी ऐसा कौन है  जाग्रत मन  तू ही खोज कर देख   इसके संबंध में आपका क्या कहना है
देशस्‍थ आर्यभट्ट ब्राह्मण रामदास ने इस श्‍लोक के द्वारा यह दिखाने का प्रयास किया है कि निर्माता ने जिस पवित्र दुनिया को पैदा किया है  वह सब व्‍यर्थ है
 उसने इस संसार के बारे में अपनी शूद्रादि अतिशूद्रों के मन में घृणा पैदा कर दी है
 इस श्‍लोक को लिखने के पीछे उसका उद्देश्‍य यह भी हो सकता है कि वे निरिच्‍छ और भ्रमित होकर अपने आचरण का परित्‍याग कर दें और ऐसा करते ही उन पर मनचाहे आरोप लगाए जा सकें  क्‍योंकि आर्य रामदास को अपनी जाति के मतलब के लिए ही   सत्‍य किसको कहा जाए
  यह समझ में नहीं आया  ऐसा मुझे लगता है
 इसके बारे में मैं आपसे एक सवाल पूछता हूँ  उसका जवाब देते समय ही आर्य रामदास का श्‍लोक कितना सही है  इसके बारे में आप स्‍वयं आसानी से निर्णय कर सकेंगे
यदि ऐसी बात है तो आपका सवाल क्या है  यह हमें बतायें तो बहुत ही अच्‍छा  हो
ऐसा कौन सा क्षुल्‍लक सार्वजनिक सत्य  है जिसका आचरण करने से मानव प्राणी दुख भोगने लगता है
सत्‍य का स्‍मरण करके सभी सार्वजनिक सत्य   चाहे फिर वे क्षुल्‍लक ही क्‍यों न हों  उनको आचरण में लाने से कोई भी मानव प्राणी कदापि दुख नहीं भोगेगा  यह खोज के बाद का निष्‍कर्ष है
 फिर भी आर्य रामदास ने किस आधार पर इस श्‍लोक की कल्‍पना की होगी
इसका आधार मूर्ख शूद्रादि अतिशूद्रों का अज्ञान है और ब्राह्मणों का स्‍वार्थ तथा धूर्तता भी इसके पीछे है
 इसके संबंध में धूर्त ब्राह्मण रामदास ने अपने ग्रंथो में जो कुछ लिखा है  उस पर निष्‍पक्षता से विचार होना चाहिए  इसलिए उस बात को आगे रख रहा हूँ
देवता हुए हैं बहुत
देवता की सजी हैं दुकानदारियाँ बहुत
प्रोतों  पिशाचों और देवता का ढकोसला
एक हो गया
प्रमुख ईश्‍वर कौल समझ में न आए
किसी को कुछ भी न समझ आए
एक दूसरे को समझ न पाएँ
काम सारा बेलगाम
ऐसा गंदा हुआ है विचार
कौन देखता है सार असार
कौन छोटा  कौन बड़ा
कुछ समझ में न आए
धर्मशास्‍त्रों की मंडी लगी
देवताओं का शोरगुल शुरू हुआ
लोक संकल्‍पपूर्ति के लिए
बौखलाते रहते
ऐसे सारे सड़ गये
सत्‍य असत्‍य को ठुकरा दिया
सी एक जैसे हुए
चारों ओर
धर्मपंथों का बोलबाला
कोई न पूछे किसी को
जिसके मन को जो भाया
उसके लिए वही महान हो गया
असत्‍य पर अभिमान
उसी से हुआ है उनका पतन
इसीलिए समझदार जन
खोज करते हैं सत्‍य की
समर्थ रामदास असत्‍य आर्य ब्राह्मण कुल का था
 फिर भी उसने अपने आपको राम शर्मा पद लगाने के बजाय अतिशूद्र सूरदास जैसा पद अपने नाम के साथ क्‍यों लगाया
 इसमें उसका उद्देश्‍य क्या रहा होगा  इस बात को आप बता सकेंगे
शिवाजी राजा शुद्र जाति में बहुत बड़ा शूर योद्धा हो गया है  लेकिन उसके अनपढ़ होने की वजह से तथा रामदास के सही में धूर्त आर्य ब्राह्मण जाति के साधु होने की वजह से  उसने अपने नाम के साथ  शर्मा  शब्‍द  पद  जोड़ने की बजाय अतिशूद्र सूरदास की तरह अपने आपको रामदास कहलवाने लगा
 इसमें उसका मूल उद्देश्‍य अज्ञानी शूद्र शूर योद्धा शिवाजी को खुश करना था
 तात्‍पर्य  निर्माता  निर्मिक  के नाम पर धर्म के संबंध में डकैती करने से सुख मिलता है परंतु विद्रोहियों से अज्ञानी और दुर्बल लोगों को मुक्ति दिलाने में सुख नहीं मिलता  ऐसे ही  निराधार  बेसहारा  अंधे  अपाहिज और अनाथ लड़के लड़कियों को और अन्‍य सभी प्रकार की मुसीबतों में फंसे हुए लोगों को मदद करने से सुख नहीं मिलता  ऐसा कहना केवल किसी एक नास्तिक द्वारा सृष्टि निर्माणकर्ता के अस्तित्‍व को नष्‍ट किए जाने के समान है
इस प्रकार क्या  किसी भी धर्म पुस्‍तक में सभी जीव  प्राणियों को सुख देने के संदर्भ में सत्‍य नहीं है
इस धरातल पर मानव समाज ने जितनी धर्म किताबें लिखी हैं  उनमें से किसी भी ग्रंथ में प्रारंभ से अंत तक समान सार्वजनिक सत्‍य नहीं है  क्‍योंकि हर धर्म किताब में कुछ लोगों ने उस काल की स्थिति के अनुरूप मूर्खता की है
 वे तमाम धर्म सभी मानव प्राणियों को समान रूप से हितकारी नहीं थे
 स्‍वाभाविकता से उसमें कई समूह बन गए और वे एक दूसरे की मन से घृणा और नफरत करने लगे
दूसरी बात यह है कि यदि निर्माता हम सभी मनुष्‍यों का निर्माण कर्ता है  तो सभी मानव प्राणियों में हर व्‍यक्ति को सभी मानवी अधिकारों का उचित उपभोग करने का अवसर प्राप्‍त होना चाहिए लेकिन ऐसा होता नहीं दिखाई दे रहा है
 मानव प्राणियों को कई तरह की मुसीबतों को  भारी कठिनाइयों को सहना पड़ता है
सारांश  अपने इस सूर्यमंडल का और जिस धरती पर हम लोग रह रहे है  उस धरती का निर्माता यदि एक है तो उस धरती पर जितने देश है  वहाँ के लोगों का एक दूसरे के साथ नफरत और घृणा तथा हर किसी में व्‍यर्थ की राष्‍ट्रभक्ति और व्‍यर्थ का धर्माभिमान क्‍यों मौजूद है
 उसी प्रकार इस धरती के कई देशों की सभी नदियाँ महासागर को जाकर मिलती हैं  फिर एक देश की ही नदी पवित्र कैसे हो सकती है
 क्‍योंकि वह महापवित्र नदी भी कुत्तों का मल मूत्र अपने जलप्रवाह में लेकर महासागर में जाकर मिलने में कोई हिचकिचाहट महसूस नहीं करती
तो फिर इस धरती के पृष्‍ठभाग पर जो लोग रहते हैं  उनमें से कुछ लोगों को महापवित्र मानकर  उनको भूदेव  ब्राह्मण  की तरह सम्‍मान देकर उनको ही श्रेष्‍ठ क्‍यों मानते हैं
इस धरती के पृष्‍ठभाग पर सभी मानव प्राणी इंद्रियों से और बुद्धि तथा होशियारी से एक समान हैं
 फिर उनमें से कुछ लोग खानदानी  पवित्र और श्रेष्‍ठ कैसे हो सकते हैं
 उनको सभी की तरह पैदा होकर सभी की तरह ही मरना है
 फिर वे भी सभी लोगों की तरह अच्‍छे और बुरे गुणों में माहिर है
 ऐसा है या नहीं
तो फिर अपने इस सूर्यमंडल के साथ ही हम जिस धरती पर रह रहे हैं  उस धरती का निर्माणकर्ता कौन है
पूरब हो  या पश्चिम  दक्खिन हो या उत्तर  दसों दिशाओं में से यदि हमने एक भी दिशा की खोज की तो उसके अंत का पता लग सकता है
हमने दसों दिशाओं में से एक भी दिशा को खोजने का प्रयास किया तो हमको कुछ भी पता नहीं चलेगा  क्‍योंकि हमने हजारों साल भी उस दिशा को खोजने का प्रयास किया तब भी बिलकुल पता नहीं चलेगा
 आखिर हम मनुष्‍यों की   उम्र है ही कितनी
दसों दिशाओं में से एक भी दिशा का आपको यदि पता न चले तो सभी दिशाओं की लंबाई कितनी होनी चाहिए  इसका आप अनुमान भी कर सकते हैं
सारी दिशाओं की लंबाई  चौड़ाई  ऊँचाई और गहराव का हमें बिलकुल अंदाज नहीं होगा क्‍योंकि वे अनंत हैं  ऐसा हमें लगता है
अपने इस असीम विशाल अवकाश में अनंत सूर्यमंडलों की तरह ही उनके ग्रह उपग्रह भी हैं
 अपनी धरती के मानव प्राणियों की तरह ही जिसने जानवरों को  पशुओं को  पंछियों को  पेड़ पौधों को पैदा किया है  वह निर्माता कहाँ है और किस तरह का है  यह देखने की अभिलाषा हम मानव प्राणियों को बिलकुल ही नहीं करनी चाहिए  क्‍योंकि अपनी धरती के बहुत ही करीब के ग्रह पर क्या क्या है  यह देखने के लिए जाने की भी शक्ति हमारे पास नहीं है
 अब मैा आपको यह सूचित करना चाहता हूँ कि पूरब की ओर हो या अन्‍य किसी भी दिशा की ओर   हवाई जहाज से या रेल के रास्‍ते हजारों साल चलकर उस पार जाने पर वहाँ किसी महल में सभी का निर्माणकर्ता सारे विश्‍व के प्राणियों के सुख और दुख की व्‍यवस्‍था करते हुए बैठा है  इस रूप में वह आपको दिखाई देगा  इस तरह की यदि आपने कल्‍पना कर ली  लेकिन आप स्‍वयं वहाँ जाकर हम सभी के निर्माणकर्ता का दर्शन पाकर पुन  इसकी शुल खबर अपने बाल बच्चों को  क्‍योंकि हम लोग छोटी उम्र के हैं  इसलिए तब तक इस दुनिया से जाने वाले नहीं  बताने के लिए यहाँ आप आ सकेंगे
 या हम सभी के निर्माता ने महा लेने के लिए या आप लोगों को दर्शन देने के लिए यदि बुलाया भी तो उस अपने महापवित्र  महातेज वाले और शक्तिशाली रोशनी के सामने हमारे जैसे लोग खड़े रहकर उसका दर्शन कर पायेंगे
 अपनी धरती पर कई क्षणभंगुर सार्वभौम राजा हुए हैं  उनका प्रभाव तो कुछ भी नहीं जबकि अनंत सूर्यों की रोशनी भी एक जगह इकट्ठा करने से उस महापवित्र निर्माता की बराबरी नहीं हो सकती
 हम लोग कुछ भी कर लें  उसके आगे हमारी शक्ति नहीं के बराबर है
 हम लोग दुर्बल  ज्ञानहीन और सभी विकारों में लिप्‍त हैं  हमारा पल भर का भी कोई भरोसा नहीं
इसलिए हम लोगों को विनम्र होकर यहीं से निष्‍ठा के साथ उस अपने दयासाकर निर्माणकर्ता की शरण में जाना चाहिए और बड़ी नम्रता से साष्‍टांग नमस्‍कार करना चाहिए
कुछ लोगों के ग्रंथों में यह लिखा हुआ है कि बहुत ही भयंकर तपस्‍या की वजह से कई तपस्वियों को निर्माणकर्ता ने दर्शन दिए हैं  इसके बारे में आपका क्या कहना है
मनगढ़ंत
 विष्‍णु की नभि के कमल से उत्‍पन्‍न ब्रह्मदेव को भी निर्माण कर्ता ने दर्शन नहीं दिए तो फिर मानव प्राणी का तो कहना ही क्या
 क्‍योंकि दुनिया में कुछ धूर्त लोगों को इस तरह के पुराण   कल्पित साहित्‍य की रचना करके मूर्ख जीवों पर अपना प्रभाव रखने का मौका मिला
 लेकिन इस सत्‍य युग में उनके काल्‍पनिक ब्रह्म का असली नकली रूप समझ में आने लगा है
अब अपने निर्माणकर्ता को फूल चढ़ाकर उसकी पूजा हम लोगों को किस प्रकार करनी चाहिए
इस विशाल अवकाश में अनंत सूर्यमंडल  उनके ग्रह उपग्रह और इस धरती पर जितने फूल आदि सभी सुंधित पदार्थ हैं  उनको यदि निर्माता ने दयाभाव से अपने मानवों के उपभोग के लिए पैदा किया है तो उनमें से किस पदार्थ को उन्‍हीं को अर्पण करके हम उनकी पूजा करें
 यदि सभी पदार्थ निर्माता ने ही पैदा किया है तो अपने पास अपना खुद का क्या है कि जो निर्माता को चढ़ाकर उसकी पूजा करें
तो फिर हमें अब इन फूलों का क्या उपयोग करना चाहिए
जो लोग अपनी मेहनत से अपने परिवार का पोषण करते हैं  और रात और दिन दुनिया के कल्‍याण के लिए संघर्षशील हैं  मतलब अज्ञानी मानव बंधुओं को स्‍वार्थी तथा अपने ही हितों की बात सोचने वाले लोगों के जाल से मुक्‍त करने वाले जो सत्‍पुरूष हैं  उन्‍हीं को हर दिन ईश्‍वर के नाम से फूलों की मालाएँ समर्पित करनी चाहिए ऐसा करने में ही फूलों की सार्थकता होगी
बार बार निर्माणकर्ता का मात्र नामस्‍मरण करने से क्या किसी का कोई समाधान होगा
आप अपने घर में हैं और मैं अपने घर में
 आपके नाम से आपकी किसी धातु या पत्‍थर की मूर्ति पर फूल चढ़ाकर अपना नाम स्‍मरण किया तो उससे आपको सही में कुछ फायदा होगा
 उसी तरह किन्‍हीं माता पिता के दस बच्‍चे हुए और माता पिता ने कड़ी मेहनत करके अपने बुढ़ापे तक उनका पालन पोषण किया  अब उनके बूढ़े होकर अपाहिज होने पर उनके बच्चों में से बड़े लड़के ने उनके पालन पोषण के लिए कुछ भी प्रयास नहीं किया  लेकिन    मेरी माँ  मेरे पिता  कहते हुए व्‍यर्थ स्‍मरण करने लगा तो उसके माता पिता को और उसके अन्‍य भाइयों को भूखों मरना पड़ेगा या नहीं
 लेकिन उनमें से एक लड़के ने माता पिता का बगैर स्‍मरण किये ही  कड़ी मेहनत मजदूरी करके  दौड़ धूप करके अपने माँ बाप को और छोटे भाइयों को पाला पोसा तो उसके माँ बाप और उसके छोटे बहन भाई सुखी होकर आनंद पायेंगे या नहीं
 यहाँ माता पिता का सिर्फ नामस्‍मरण करने वाले और दूसरी ओर मेहनत करके माता पिता और बहन भाइयों का पालन पोषण करने वाले इन दोनों तरह के लड़कों में कौन सबको अच्‍छा लगेगा
 उसी प्रकार जो अपनी मेहनत से अपना निर्वाह नहीं करते या दुनिया के कल्‍याण के लिए संघर्ष नहीं करते और केवल अपना पेट पालने के लिए बहुरूपिया की तरह पाखंडी वैरागी का स्‍वाँग भरकर हमेशा भंग पीकर उसके नशे में अज्ञानी भोले लोगों से पाये भोजन पर अपना गुजारा करते हैं या जो दूसरों की मेहनत पर गुलछर्रे उड़ाते हैं ऐसे लोग निर्माणकर्ता का स्‍मरण करते है तो निश्चित रूप से जानकार लोगों की निंदा के पात्र समझे जाते हैं
तो फिर हम मानव समाज के लोगों को निर्माणकर्ता का नाम भी नहीं लेना चाहिए
हम मानव समाज के लोगों को कृतज्ञता के साथ और मन से निर्माण कर्ता का नाम नहीं लेना चाहिए  ऐसा जो लोग कहते हैं उनको अधम और अहसानफरामोश कहना चाहिए
तो फिर हम मानव समाज के लोगों को कृतज्ञतापूर्वक निर्माता का नाम किस प्रकार और किस समय लेना चाहिए  इसके बारे में विस्‍तार से स्‍पष्‍टीकरण करें  तो बहुत ही अच्‍छा हो
जो हम मानवों को पैदा करता है और लगातार पालन पोषण भी कर रहा है  पूरी निगरानी रख रहा है  उसके नाम का घोष केवल धर्म के लालच में करना बिल्‍कुल ठीक नहीं होगा
 जो ब्राह्मण पुरोहित लोग चालाक सियार की तरह कई प्रकार के हथकंडे अपनाकर किसी न किसी उपाय से अनपढ़ अज्ञानी लोगों को फंसाकर अपने परिवार का निर्वाह करते हैं वह भी ठीक नहीं
 जो धूर्त ब्राह्मण कीमती ठाटदार पीतांबर पहनकर रजस्‍वला नारी की तरह सभी कामों से अछूते रहते हैं  सुगंधित पदार्थों से जहाँ सुगंध की बाढ़ आ रही होती है  इस तरह के पूजा घर में नाक कटे अपराधियों की तरह लाचार होकर  बगुला भगत बन जाते हैं और डरपोक व्‍यक्ति की तरह आँखें मंद करके बहुत बड़े धार्मिक होने का दिखावा करते हुए निर्माता के नाम का घोष करते हैं तो हम सभी को परमन्‍यायी निर्माणकर्ता का ऐसे अटल धूर्त बहु रूपिया मदारी द्वारा नामस्‍मरण करते देखकर निश्चित रूप से क्रोध आएगा या नहीं
 इसीलिए निर्माता के नाम से हमेशा हमेशा के लिए डरना चाहिए  हम लोगों को उसके नाम की याद को मन में पक्‍का स्‍थान देना चाहिए  ऐसे ही उसके पैदा किए हुए सभी मनुष्‍यों के साथ किसी तरह के दाँवपेंच नहीं खेलने चाहिए
 सीधा और समझदारी भरा आचरण करने से निर्माता के पवित्र नाम को सम्‍मान मिलेगा
 निर्माता के नाम का व्‍यर्थ नामघोष करके उसके मन को अशांत करने से निश्चित रूप से कोई समाधान नहीं निकलेगा
 निष्‍कर्ष रूप में  निर्माता ने हम मानव समाज के लिए जो कुछ चीजें पैदा की हैं उन्‍हें उपयेाग में लेकर उसके नाम से धर्म पर आधारित कुछ सिद्धांतों की स्‍थापना करनी होगी और हम सभी लोगों को अपनी अपनी मेहनत के अनुसार उन वस्‍तुओं को बरतने की शुरूआत करनी होगी
 इससे सारी दुनिया के मानव समाज में किसी भी प्रकार का फालतू टकराव नहीं पैदा होगा
 यहाँ हम सभी लोग हिन भाईयों की तरह एक दूसरे से व्‍यवहार करने लगेंगे  सभी मानव प्राणी सुखी होंगे और प्रत्‍यक्ष में निर्माता की सत्ता कायम होगी  उसका राज कायम होगा
हम लोगों को निर्माता के सामने नैवेद्य अर्पित कर उसको कैसे तृप्‍त करना चाहिए
सारे अवकाश के अनंत सूर्यमंडल और उनके ग्रह उपग्रह तथा धरती पर जितनी भी चीजें हैं  वह सभी मानव समाज के निर्वाह के लिए ही निर्माणकर्ता ने अपनी इच्‍छा से पैदा की हैं  तो उनमें से किस चीज को हमे उसके लिए नैवेद्य के रूप में अर्पण करना चाहिए
अगर यह सही है तो हमको निर्माता को संतुष्‍ट करने के लिए किसी चीज का क्‍यों और किस तरह से उपयोग करना चाहिए
जिन सत्‍पुरूषों ने अपने परिवार को अपनी मेहनत से कमाये हुए धन से पालपोस कर दुनिया के कल्‍याण के लिए अपना सारा जीवन समर्पित कर दिया है  उसको यदि वृद्धावस्‍था में किसी कठिनाई का मुकाबला करना पड़ा या कोई विपदा आयी तो उसकी मदद करनी चाहिए या दुनिया में जो अपाहिज लोग हैं उनकी या जो अनाथ हैं उनकी निर्माता के नाम से जितना हमसे संभव हो उतनी मदद करनी चाहिए
 इसका मतलब ही उसको नैवेद्य अर्पण किया गया मान लेना चाहिए
क्या आपका कहने का मतलब यह तो नहीं है कि आलसी या अनुपयोगी ब्राह्मण भिक्षुओं को सहस्रभेज और दक्षिणा नहीं देनी चाहिए
यह बात नहीं  ऐसे देने में किसी भी प्रकार का भेदभाव नहीं होना चाहिए  इसलिए सारे मानव समाज में जो भी कोई अपने परिवार को पाल पोस करके दुनिया के कल्‍याण के लिए लगातार रात और दिन संघर्ष कर रहा है  फिर चाहे वह आर्यभट्ट भिक्षुक ब्राह्मण हो या अमेरिका का इंडियन मतलब वहाँ का आदिवासी हो या जिसको आप नीच मानते हैं ऐसा कोई मृतप्राय आदमी हो  वे सभी अन्‍नदान लेने के योग्‍य हैं  यही समझना चाहिए और ऐसे ही आदमी को अन्‍नदान करना निर्माता को अर्पण करने के समान है क्‍योंकि सभी मानव प्राणियों का निर्माणकर्ता वही है
अनुष्‍ठान करने से या जप करने से निर्माता को कुछ संतोष होगा या नहीं
नहीं  इससे कुछ भी होने वाला नहीं
 क्‍योंकि अज्ञान रूप अंधकार में डूबे हुए बहनों और भाइयों को लूटकर खाने के लिए बहुरूपिया धूर्त ठग ही ऐसा नकली स्‍वाँग रचते हैं
तो फिर अनुष्‍ठान करके जप तप कैसे करना चाहिए
निर्माता ने इस दुनिया की सभी चीजों को पैदा किया है  उनमें से हर एक चीज का किस किस जगह और किस किस प्रकार से उपयोग करना चाहिए  इसके लिए रात दिन मेहनत करके अपना कर्तव्‍य निभाते हुए निर्माता के ध्‍यान में डूबकर उसके बारे में विचार करते रहने से निर्माता की अथाह शक्ति  अपार चतुराई और अगाध लीला का आभास होता है
दुनिया के सभी अज्ञानी लोग यह कहते हैं और मानते हैं कि स्‍वर्ग नाम की कोई चीज है  और उस स्‍वर्ग में पुण्‍यवान लोगों को सदैव सुख मिलता है
 वैसे ही अधार्मिकों को उनके कर्म के अनुसार नरक में सदैव के लिए तरह तरह की विपदाएँ सहन करनी पड़ती हैं  इसके बारे में आपका क्या कहना है
बहुत प्राचीन काल में जब कहीं भी किसी को यह मालूम नहीं था कि सुधारकिस पदार्थ का नाम है  तो कुछ होशियार लोगों ने स्‍वर्ग का बखेड़ा खड़ा कर दिया जिस तरह से मालियों द्वारा खेतों में  बागों में हांडी को सिंदूर लगाकर पुतले की तरह बिलूखा या इसी प्रकार की कोई वस्‍तु जानवरों पंछियों को डराने के लिए इस्‍तेमाल की जाती है उन्‍होंने स्‍वर्ग को ऐसे ही एक हौआ के रूप में रखा था
 बाद में आगे पीछे कई क्षेत्रों में काल के अनुसार सुधार हुआ है
 लेकिन स्‍वर्ग के बारे में किसी ने कोई सोच विचार नहीं किया है और न उसका पता लगाने की कोशिश की है
इससे आप क्या यही कहना चाहते हैं न कि स्‍वर्ग नाम की कोई चीज ही नहीं है
इसमें भी कोई संदेह है
 वैसे ही सभी धर्मग्रंथों में यह लिखा गया है कि स्‍वर्ग है
 लेकिन इस धरती पर रहने वाले किसी भी व्‍यक्ति ने अभी तक यह नहीं बताया कि मैंने स्‍वर्ग को स्‍वयं देखा है
 काल्‍पनिक पुराणों के शब्‍दों पर ध्‍यान देकर पौराणिक कथाओं पर विश्‍वास रखने के बजाय कोई आदमी स्‍वर्ग देखने के लिए गया हो और फिर वह लौटकर आ गया हो  ऐसा कोई उदाहरण हमारे पास नहीं है
 इस तरह स्‍वर्ग से लौटकर आया हुआ कोई आदमी इस धरती के धरातल पर नहीं मिल सकेगा तो उसे वास्‍तविक या यथार्थ नहीं माना जा सकता
निर्माता ने इस अपनी धरती पर जल में जलजंतु  जमीन पर रहने वाले प्राणी और खच्‍चर आदि जीवों की तीन जातियाँ पैदा की हैं  उनमें सबसे श्रेष्‍ठ कौन है
इन सभी प्राणियों में मानव प्राणी श्रेष्‍ठ है और इनमें नर और नारी इस तरह के दो भेद हैं
इन दो नर नारियों में सबसे ज्‍यादा श्रेष्‍ठ कौन है
इन दोनों में सबसे ज्‍यादा श्रेष्‍ठ नारी है
इन दोनों में सबसे ज्‍यादा श्रेष्‍ठ नारी ही क्‍यों हैं
इसका कारण है
 निर्माता द्वारा निर्मित अनोखा मोह उत्‍पन्‍न करने वाले इस भवसागर में तैरकर मजा लेने वाले क्षणिक नर और नारी मानव प्राणी हैं
 उनमें भी स्‍वभाव से नारी जाति लज्‍जालु है
 इसलिए नारी सबसे पहले एक नर को मेलजोल करने के लिए पहल करने का अवसर देती है और उस मेलजोल को संभोग की इच्‍छा रखने वाला यह धूर्त नर इतना बढ़ाता है कि अंत में नारी स्‍वयं ही उसको अपना मददगार  राहगीर  साथी बनाती है
 और वही नारी प्रकृति के नियमों के अनुसार अपने ही बच्चों का नहीं  बल्कि ब्राह्मणों के धोखेबाज ब्राह्मचारी शंकराचार्य जैसे बच्चों का भी बिना शिकायत के चुपचाप नौ माह तक रात और दिन लगातार अपने पेट में बोझ ढ़ोती रहती है
 वही हम सभी को जन्‍म देने वाली है
 वही हमारा मल मूत्र साफ करके हम सभी को पाल पोसकर हमारी देखभाल करने वाली है
 जब हम सभी दुर्बल होते हैं  अबोध होते हैं उस समय वही हमारी चिंता करती है और उसी ने हम सभी को बोलने के लिए तथा चलने के लिए सिखाया है
 इसी की वजह से सभी की जुबान पर एक विश्‍व प्रसिद्ध कहावत है कि  सभी के उपकारों से मुक्‍त हो सकते हैं लेकिन अपने को जन्‍म देने वाली माँ के उपकारों से मुक्‍त होना असंभव है  इसीलिए मैं यह कह सकता हूँ कि नर से नारी श्रेष्‍ठ है
इसके अलावा नारियों की विशेषता क्या है
इसके अलावा नारी अपने बहन भाइयों की चहेती होने की वजह से वह उनका नि स्‍वार्थ भाव से समर्थन करती है
 इसके अलावा नारी के बिना घर शोभा नहीं देता  यह तो आप जानते ही हैं
 इसके बारे में एक कहावत है कि   न गृहं गृहमित्‍याहुर्गृहिणी गृहमुच्‍यते
नारी पुरुषों को ज्‍यादा प्‍यार करती है  इसका कारण क्या है
जिस समय किसी नारी का पति मर जाता है  उस समय वह बहुत दुखी होती है  आगे उसको भारी कठिनाइयाँ बर्दाश्‍त करनी पड़ती है
 मरते दम तक सारा समय रंडापे में गुजारना पड़ता है
 इतना ही नहीं  पहले के जमाने में कई औरतें सती भी हो जती थीं
 लेकिन यदि स्‍त्री मर जाए तो उसका पति उसके मर जाने के दुख से दुखी होकर वह भी  सता  हो गया हो  क्या इस तरह का एक भी उदाहरण मिल सकेगा
 वह चाहे जितनी शादियाँ कर सकता है  लेकिन औरतों के बारे में ऐसा नहीं है
औरतों पर पुरुषों का कम प्‍यार होता है  इसका कारण क्या है
घर में महापतिव्रता नारी होने के बावजूद अत्‍यंत लोभी आदमी उसकी छाती पर फिर फिर शादियाँ करके दो दो  तीन तीन औरतों का बोझ डाल देता है  लेकिन औरतें एक व्‍यक्ति के साथ शादी करने के बाद उसके घर में रहते हुए दूसरे किसी आदमी के साथ दुबारा शादी करके उसी के घर में उसको अपने पति का  सौता  या  सपति  बनाकर नहीं रहती
इस प्रकार से पुरुषों में अन्‍याय करने की प्रवृत्ति कैसे पैदा होती है
नारी जाति बड़ी अबला होती है  इसलिए इन स्‍वार्थी और साहसी पुरुषों ने बड़ी चालाकी से यह तय सा कर दिया कि किसी भी काम में नारी जाति की स्‍वीकृति लेना जरूरी नहीं है
 उन्‍होंने हर क्षेत्र में अपने ही वर्चस्‍व को बढ़ाया
 नारी को अपने मानवी हक समझ में न आएँ  इसलिए उन्‍होंने नारी को पढ़ाने लिखाने से वंचित कर दिया
 सभी नारियों पर इस तरह की स्थिति आई है
हम किस आधार पर नारियों को अबला मानते हैं
नारी लगातार रात और दिन नौ माह तक हम सभी का बोझ अपने पेट में सँभालती है  लेकिन उसमें किसी भी लोभी स्‍वार्थी पुरुष की तरह छक्‍के पंजे खेलने की प्रवृत्ति नहीं है  साहस भी नहीं है  इसीलिए नारी को अबला कहा जाता है
इस तरह करने का परिणाम क्या होता है
सारी दुनिया में सबसे पहले पुरुषों के अत्‍यंत लोभ और स्‍वार्थ की वजह से मत्‍सर  घृणा  छल धोखा और कई तरह के दोष पैदा हुए और हर तरह के अपराध होने लगे
तो फिर सारी दुनिया के सभी मानव प्राणियों को अपने पाप और पुण्‍य की जामा तलाशी देनी पड़ेगी या नहीं
सारी दुनिया के मानव प्राणी अपने पाप और पुण्‍य के स्‍वरूप के आधार पर यहीं  इस लोक में  प्रत्‍यक्ष हिसाब चुकता करते हैं  उनको और कहीं जाने की जरूरत नहीं पड़ती
 वे यहीं  इसी जन्‍म में अपने आगे बढ़ने वाले सभी संतान रूप पेड़ों को पानी सींचते हैं या मार डालते हैं
 उस प्रकार उन पर या उनकी संतान पर उस पाप का या पुण्‍य का परिणाम होता है
 इसीलिए ईश्‍वर ने परलोक को साक्षात् इहलोक में ही बनाया है
फिर आप इसके बारे में कुछ पुरुषों के अत्‍यंत लोभ के बारे में कुछ मिसालें पेश करें तो बहुत अच्‍छा हो  बड़ी मेहरबानी हो
 उसी प्रकार मेरा और अन्‍य सज्‍जनों का विश्‍वास बन जाएगा
कई बुरी चीजों के आदी लोग अपनी स्‍त्री से धोखा करके ज्‍यादा सुख भोगने की लालसा से उसकी छाती पर दो दो  तीन तीन शादियाँ करके सौत के रूप में औरतें बिठा देते हैं और उनके साथ रात और दिन अपनी काम वासना तृप्‍त करने में मशगूल हरते हैं
 इसी सबको लेकर पहली औरत के मन में नफरत की भावना पैदा होती है और वह मन से उससे घृणा करने लगती है
 तब सबसे पहले परिवार में कलह पैदा होने के लिए पुरुष का लोभी स्‍वभाव ही मूल कारण है
 ज्‍यादा वासनालिप्‍त रहने से पुरुषों में कई प्रकार के भयंकर रोग पैदा होते हैं और आज वे रोग ऐसे ही पुरुषों के चलते सारी दुनिया में फैले हुए हैं
 कई शौकीन लोग वासना से इतनी मस्‍ती में आ जाते हैं कि रजस्‍वला स्‍त्री से भी अपनी कामवासना तृप्‍त करने में परहेज नहीं करते हैं  तब उन दोनों स्‍त्री पुरुष को महाभयंकर रोग होते हैं
 इतना ही नहीं  उनकी संतानों में भी वही रोग कुछ समय तक कायम रहते हैं
आपने पहले कहा कि सभी औरतों को उनके मानवी हक का पता न चलने पाए  इसी इरादे से लोभी पुरुषों ने उनको पढ़ने लिखने से दूर रखा  उनकी शिक्षा पर रोग लगा दी  इस तरह स्त्रियों पर कई जुल्‍म और ज्‍यादतियाँ हुई हैं  उनमें से नमूने के लिए कुछ मिसाले दें  यह अच्‍छा होगा
देखिए  पहले के जमाने में साठ सत्तर साल के जर्जर हुए पोपले मरियल बूढ़े आर्य भट्ट ब्राह्मण पहली औरत के मरते ही अल्‍प उम्र की सुदंर लड़की से दोबारा ब्‍याह करके उस अबला की जवानी को मिट्टी में मिला देते थे किंतु नाबालिग अवस्‍था में अज्ञानी लड़की के विधवा हो जाने पर किसी भी हालत में दुबारा विवाह नहीं करना चाहिए  इसलिए कड़े प्रतिबंध लगाए गए थे
 उसके परिणाम निम्‍न प्रकार से हुए हैं   पवित्रता का खोखला दिखावा करनेवाले भयंकर बेशर्म आर्य ब्राह्मण अपनी अबला और दुर्बल भौजाई और बहू के यौवनावस्‍था आते ही रात और दिन ऐसे उनका इतना पीछा करते हैं कि स्‍वाभाविक रूप से उनके कदम गलत रास्‍ते पर पड़ जाते हैं  और जब इस तरह से होता है तब उनको अपनी इज्‍जत बचाने के लिए मजबूर होकर गर्भपात करके भ्रूण हत्‍या करनी पड़ती है
 इसी से आप अंदाज लगा सकते हैं कि धूर्त आर्य ब्राह्मण जाति में कितनी मात्रा में गर्भपात और भ्रूण हत्‍याएँ होती होंगी
 इस सबके बारे में सही सही कोई कुछ कह नहीं सकता
मैं इस विकराल पाप का अनुमान करके बताने में पूरी तरह असमर्थ हूँ किंतु इस भयावह परंपरा को आर्य ब्राह्मणों ने आज तक अपनी जाति में क्‍यों बरकरार रखा
 लगता तो यही है कि इस तरह पैशाचिक परंपरा को कायम रखने से धूर्त आर्य ब्राह्मण जाति का अपने आप विनाश होगा  ये लोग निर्वंश होकर नष्‍ट हो जाएँगे
 फिर ये लोग इस अघोर परंपरा को अपनी जाति से क्‍यों नहीं निकाल देते
इसका कारण है
 नारी जाति को नीच समझने की उनकी परंपरा है और इसके समर्थन में कई धूर्त  चालाक ऋषियों ने धर्मशास्‍त्रों को लेकर कई संहिताएँ  स्‍मृतियाँ आदि रचकर पुरुषों को सबल आधार प्रदान किया इसकी वजह से उन्‍होंने आज तक इस अघोर  नीच परंपरा को कायम रखा है
 आप ही सोचिए कि आर्य ब्राह्मणों ने इस अघोर परंपरा को समाज में प्रचारित करके भोले भाले अज्ञानी कुलकर्णी  कुलवाड़ी  सुनार आदि जाति के लोगों को भी अपनी नकल के लिए प्रेरित किया
 और उन्‍होंने भी ब्राह्मणों की तरह ही अपनी बहू बेटियों को उसी प्रकार की कठिनाइयों में डाला है
 इस अन्‍याय को देखकर भी हम सभी के परमन्‍यायी और दयालु निर्माणकर्ता को उनके अघोर दुष्‍ट आचरण पर क्या गुस्‍सा नहीं आता होगा
 आता होगा
फिर आर्यभट्ट ब्राह्मणों की बहू बेटियों द्वारा इस तरह के गर्भपात और बालहत्‍याएँ करके भी आर्य ब्राह्मण निर्वंश न हों  वे अपने अपराध दोष से बच जाएँ इसके लिए जिन वेदों को पवित्र या त्राणकर्ता मानते हैं  उनमें कहीं भी इसके बारे में निषेध किया गया है या नहीं
आर्य ब्राह्मणों के पवित्र वेदों में यह बात कहीं नहीं मिलती कि नारियों का पुरुषों के साथ दूसरा संबंध स्‍थापित हो
 इसलिए गर्भपात और बाल हत्‍या के बारे में अनेक वेदों में कहाँ लिखा हुआ मिलेगा
 किंतु वेदों के काल में एक आर्य ब्राह्मण का भाई यदि मर जाता है तो वह अपनी भौजाई के साथ पुनर्विवाह का किसी भी प्रकार की विधि किए बगैर उससे संतान पैदा करने के बहाने उसके साथ अपनी औरत की तरह मजा भोगता था
 इसके आधार पर यह अनुमान किया जा सकता है कि आज के धूर्त भट्ट ब्राह्मणों की तरह उनमें गर्भपात और बाल हत्‍याएँ नहीं होती होंगी
मानव प्राणियों को पापयुक्‍त आचरण करके दुख नहीं भोगना चाहिए  इसलिए मानव समाज के बचाव के लिए अपने निर्माता ने उसको कुछ साधन दिए हैं या नहीं
ऐसा कैसे हो सकता है
 निर्माता सर्वज्ञ है  दयालु है
 उसने हम मानव प्राणियों को पैदा करने के पहले ही हमारे बचाव के लिए सभी कुछ व्‍यवस्‍था करके रखी है
 इतना ही नहीं  उसने वह सब व्‍यवस्‍था बड़े अच्‍छे ढंग से करके रखी है
तो फिर कुछ पुरुषों में यह लोभ क्‍यों पैदा हुआ कि उन्‍हें औरतें चाहिए
 निर्माता ने जो योजना बनाई थी  जो साधन पैदा किए थे  उनसे उन्‍होंने अपना बचाव क्‍यों नहीं किया
एक जग जाहिर कहावत है कि  अपने से सारी दुनिया को पहचानो   आपको तो मालूम ही होगा कि इस तरह जिनका मन लोभ से आकर्षित हुआ ऐसे लोग ईश्‍वर द्वारा दी हुई सदाचारी बुद्धि को  गुणों को एक तरह से अस्‍वीकार करके पापी हो गए और इसीलिए उनको प्रायश्चित भोगने पड़ते हैं
अभी आपने जो कुछ कहा है  उसे मैं समझ नहीं सका
 इसलिए आप अपना मंतव्‍य मुझे विस्‍तार से समझाएँ  तो बहुत ही अच्‍छा हो
कुछ स्‍वार्थी लोग ज्‍यादा से ज्‍यादा सुख या अपने मन की इच्‍छा पूरी करने के लिए एक घर में दो दो  तीन तीन शादियाँ करके औरतों से इश्‍क फरमाते हैं और इस सबके समर्थन में वे लोग कुछ मूर्ख लोगों द्वारा लिखे गए धर्मग्रंथों का हवाला भी देते हैं  लेकिन पुरुषों की तरह यदि कुछ औरतों ने अपने मन की इच्‍छा तृप्‍त करने के लिए दो दो  तीन तीन पुरुषों से एक ही समय में शादी की और वे सभी एक ही घर में रहने लगें तो हम पुरुषों को यह बुरा लगेगा या नहीं
यदि नारियों ने उस तरह का जगविरोधी अघोर आचरण किया तो उनको उसकी सजा मिलनी चाहिए
यदि तुमको नारियों का उस तरह का आचरण अच्‍छा नहीं लगता तो हम पुरुषों का उसी तरह का आचरण नारियों को क्‍यों अच्‍छा लगना चाहिए
 क्‍योंकि नारी और पुरुष दोनों समान रूप से सभी मानवीय अधिकारों का उपभोग करने के लिए हकदार हैं फिर नारियों को एक अलग प्रकार का नियम और लोभी  अहंकारी पुरुषों के लिए दूसरे प्रकार का नियम व्‍यवहार में लाना  पक्षपात के अलावा और कुछ नहीं है
 ऐसे कुछ अहंकारी पुरुषों ने अपनी जाति के स्वार्थ के लिए नकली  स्‍वार्थ प्रेरित धर्म किताबों में नारियों के बारे में इस तरह के स्‍वार्थी लेख लिखे हैं
इस तरह के अन्‍य विषय सभी के मन को अच्‍छी तरह प्रभावित करे  इसलिए कृपया कुछ उच्‍चतम और सर्वसम्‍मत उदाहरण दें तो आपकी बड़ी मेहरबानी होगी
आर्यभट्ट ब्राह्मणों के धर्म द्रोही  व्‍यभिचारी  रिश्‍वतखोर  झूठी किताबें लिखनेवाले  तबलजी आदि लोगों को भी यदि शूद्रादि अतिशूद्रों ने नीच मानना शुरू कर दिया और उनके स्‍पर्श से भी परहेज करने का निश्‍चय करके इस बात को व्‍यवहार में लाना शुरू कर दिया तो यह बात किसी भी ब्राह्मण को क्या सच में अच्‍छी लगेगी
उस तरह का आचरण किसी भी ब्राह्मण को अच्‍छा नहीं लगेगा
उसी प्रकार शूद्रादि अतिशूद्रों ने ब्राह्मणों की पगड़ियाँ और उनका सब कुछ छीन लिया तो किसी एक भी अहंब्रह्म संन्यासी हुए ब्राह्मण को क्या सच में अच्‍छा लगेगा
नहीं
 उस तरह से करना उस आर्यभट्ट ब्राह्मण संन्यासी को भी अच्‍छा नहीं लगेगा  तो फिर संसार में व्‍यस्‍त हुए ब्राह्मण को कहाँ से अच्‍छा लगेगा
आर्य ब्राह्मणों जैसे ही अन्‍य काल्‍पनिक शेषशायी की नाभि से निकले ब्रह्मदेव द्वारा ताड़ के पत्तों पर लिखे नये धर्म ग्रंथों के आधार पर सभी शूद्रादि अतिशूद्रों के पाँव के तीर्थ का साफ निर्मल जल मानवद्रोही आर्य ब्राह्मणों को पिलाया जाए और उन्‍हें सीधा और दक्षिणा लेने को विवश किया जाए तो किसी भी ब्राह्मण दासीपुत्र को क्या यह अच्‍छा लगेगा
नहीं  उस तरह से करना किसी भी ब्राह्मण भट्ट दासीपुत्र को अच्‍छा नहीं लगेगा
उसी प्रकार शूद्रादि अतिशूद्रों द्वारा धूर्त ब्राह्मणों की तरह मनचाहे ढंग से ईश्‍वर के नाम से काल्‍पनिक नये धर्मशास्‍त्रों की रचना करके उन ग्रंथों के एक शब्‍द तक भी किसी ब्राह्मण को सुनने से वंचित रखा जाए और शूद्रादि अतिशूद्रों द्वारा ब्राह्मणों को अपने खानदानी दास बनाकर और उनको हमेशा के लिए अपनी सेवा करने का विधान थोपकर उन्‍हें यह सब कुछ करने को विवश किया जाए तो किसी गोलक ब्राह्मण को क्या यह बात अच्‍छी लगेगी
उस तरह से करना किसी भी उड़ाऊ गोलक ब्राह्मण को अच्‍छा नहीं लगेगा  फिर खुद को असल ब्राह्मण कहने वालों की तो बात ही क्या
यदि इस प्रकार से शूद्रादि अतिशूद्रों का व्‍यवहार किसी नीच ब्राह्मण को भी अच्‍छा नहीं लगेगा तो मनुसंहिता में शूद्रों के बारे में ब्राह्मणों का जो नीच व्‍यवहार वर्णित है वह शूद्रों के साधु संतों को और राजा रजवाड़ों को कैसे अच्‍छा लगेगा
 इसी को कहते हैं कि  अपने ऊपर से दुनिया को पहचानों 
 ब्राह्मणों के धर्मग्रंथों में ब्राह्मणों द्वारा शूद्रों से लेने के अलग माप तय किए हुए हैं और ब्राह्मणों द्वारा शूद्रादि अतिशूद्रों को देने के माप अलग
 फिर इन्‍हीं कारणों के आधार पर धूर्त ब्राह्मण विद्वानों और अनपढ़ शूद्रादि अतिशूद्र भाइयों में स्‍नेह की भावना पैदा होकर धर्म के बारे में एकता कैसे हो सकती है
 इसके अलावा आर्य ब्राह्मणों ने शूद्रादि अतिशूद्रों को पढ़ने लिखने की मनाही कर दी और उन्‍होंने अपना वर्चस्‍व कायम रखने के लिए झूठ मूठ के धर्मग्रंथों की रचना की  अपनी कल्‍पना के आधार पर रामायण महाभारत जैसे ग्रंथ लिखे
 फिर उन्‍होंने ढोंगी बगुले की तरह धार्मिक होने का स्‍वांग रचाया
 फिर उन्‍होंने दिन रात अज्ञानी  भोले भाले शूद्रादि अतिशूद्रों को निरर्थक पुराण कथाएँ सुनानी शुरू कीं और उनके दिलो दिमाग को पवित्र मुसलिम और र्इसाई राजकर्ताओं के विरोध में मैला किया
 इसके लिए उन्‍होंने बड़े बड़े युद्ध करवाए  और तभी वे स्‍वयं किसी मंदिर के अंदर के शिवलिंग के सामने निश्‍चिंत होकर जप अनुष्‍ठान करते रहे
 इन्‍हीं सब बातों की वजह से इस देश में शूद्रादि अतिशूद्र लोगों का और मुसलिम तथा ईसाई लोगों का कई बार नुकसान हुआ है और आज तक इस देश में भयंकर पाप भी हुए हैं और अब भी हो रहे हैं
किसको पुण्‍य कहा जाय
स्‍वयं को सुख चाहिए  इसलिए सभी मानवी प्राणियों को शारीरिक और मानसिक कष्‍ट न देने को ही पुण्‍य कहना चाहिए
वह कैसे
 उसके बारे में हमको खुले रूप से समझा दिया जाए तो बहुत ही अच्‍छा होगा
स्‍वयं सुख पाने के लिए दूसरे किसी व्‍यक्ति ने यदि आपको कष्‍ट पहुँचाया और आपके पास की कोई चीज धर्म के नाम पर फुसलाकर ले ली या जबर्दस्‍ती से लेकर उसका उपयोग वह आपके सामने ही करने लगा तो उसका उस तरह से करना आपको क्या अच्‍छा लगेगा
उसका उस तरह से करना मुझे ही तो क्या बल्कि इस दुनिया के किसी भी मनुष्‍य को अच्‍छा नहीं लगेगा
तो प्रश्‍न उठता है कि अन्‍य मानवी प्राणियों की उनके पास से कोई चीज धर्म के नाम पर फुसलाकर या जबर्दस्‍ती लेकर उसका उपभोग उनके ही सामने करने का क्या हमको कोई अधिकार है
उस तरह से करने का हमको कोई अधिकार नहीं है और इसके बारे में भूदेव  ब्राह्मण  आर्यों के धर्मशास्‍त्रों में भी कहा गया है कि   परोपकार   पुण्‍याय पापाय परपीडनम्
इस तरह का यदि आपके धर्मशास्‍त्रों का सिद्धांत है  तो आपके आर्य ब्राह्मण  भूदेव  अपने धर्मग्रंथों को इन बातों से तो अछूते रखते ही हैं  लेकिन स्‍वयं भी रजस्‍वला नारी की तरह अछूते रहकर ईसाई मुसलिमों को तथा शूद्रादि अतिशूद्रों को भी नीच मानते हैं और उनको हर तरह का नुकसान पहुँचाते हैं  इसका मतलब आखिर क्या है
इस संबंध में आपने कुछ सार्वजनिक मिसालें दीं तो लोगों का हित होगा  इसमें कोई संदेह नहीं
इसमें पहली बात यह है कि आर्य ब्राह्मण लोग अपने स्‍वार्थ के लिए ईसाई लोगों के साथ उनके टेबिल पर जाहिर तौर पर जाकर बैठते हैं  फिर उनके साथ बैठकर मद्य मांस भी खा पी लेते हैं  और घर में जाने के बाद स्नान करके पवित्र हो जाते हैं  फिर वे उन्‍हीं के पवित्र ईसाई धर्म की निंदा करते हैं और अनपढ़ अज्ञानी लोगों के दिलों और दिमाग में उनके प्रति नफरत की भावना भी पैदा करते हैं
 फिर दूसरी बात यह है कि भीतर ही भीतर से जवानी की मस्‍ती में मस्‍तानी नारी जैसे वेश्‍या के साथ अपनी स्‍त्री से भी ज्‍यादा संपर्क में रहते व उसी के साथ अपना ज्‍यादा से ज्‍यादा समय बिताते हैं  लेकिन उसकी कोठी से बाहर निकलने के बाद एकदम पाक पवित्र होकर निर्मल मुसलिम धर्म की निंदा करते हैं
 वे उनको अपने कुएँ के पानी को भी छूने नहीं देते  और अन्‍य अनपढ़ अज्ञानी लोगों के दिलो दिमाग में उनके प्रति जहर फैलाकर मुसलमानों से नफरत करना सिखाते हैं
 फिर तीसरी बात यह है कि अज्ञानी शूद्रादि अतिशूद्रों की मेहनत के पैसे पर पर्वती जैसे धार्मिक संस्‍थानों की स्‍थापना करके उसमें स्‍वयं शामिल होकर मनचाहे पकवान खाते हुए शोर गुल मचाते हैं  लेकिन कर देने वाले भूखे प्‍यासे शूद्रादि अतिशूद्रों को ज्‍वार बाजरे के बासी बचे हुए भोजन का एक कौर भी नहीं देते  और घर लौटकर आने के बाद शिंदे  होलकर  गायकवाड़ जैसे कुलीन शुद्र राजा रजवाड़ों के स्‍पर्श भी नहीं होने देते  उनको नीच मान कर ये लोग अपनी जाति की श्रेष्‍ठता का घमंड दिखाते हैं
