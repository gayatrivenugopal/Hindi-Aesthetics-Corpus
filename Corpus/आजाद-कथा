मियाँ शहसवार का दिल दुनिया से तो गिर गया था  मगर जोगिन की उठती जवानी देख कर धुन समाई कि इसको निकाह में लावें
 उधर जोगिन ने ठान ली थी कि उम्र भर शादी न करूँगी
 जिसके लिए जोगिन हुई  उसी की मुहब्बत का दम भरूँगी
 एक दिन शहसवार ने जो सुना कि सिपहआरा कोठे पर से कूद पड़ी  तो दिल बेअख्तियार हो गया
 चल खड़े हुए कि देखें  माजरा क्या है
 रास्ते में एक मुंशी से मुलाकात हो गई
 दोनों आदमी साथ साथ बैठे  और साथ ही साथ उतरे
 इत्तफाक से रेल से उतरते ही मुंशी जी को हैजा हो गया
 देखते देखते चल बसे
 शहसवार ने जो देखा कि मुंशी के पास दौलत काफी है  तो फौरन उनके बेटे बन गए और सारा माल असबाब ले कर चंपत हो गए
 सात हजार की अशर्फियाँ  दस हजार के नोट और कई सौ रुपए हाथ आए
 रईस बन बैठे
 फौरन जोगिन के पास लौट गए
जोगिन   क्या गए नहीं
शहसवार   आधी ही राह से लौट आए
 मगर हम अमीर हो कर आए हैं
जोगिन   अमीर कैसे
 बोलो
 हमको बनाते हो
शहसवार   कसम खुदा की  हजारों ले कर आया हूँ
 आँखें खुल जायँगी
दुनिया के भी अजब कारखाने है
 शहसवार को बाईस हजार तो नकद मिले और जब कपड़ों की गठरी खोली  तो एक टोपी निकल आई  जिसमें हीरे और मोती टँके हुए थे
 जोगिन के आशिकों में एक जौहरी भी था
 उसने यह टोपी बीस हजार में खरीद ली
 जब जौहरी चला गया  तो शहसवार ने जोगिन से कहा   लो  अब तो अल्लाह मियाँ ने छप्पर फाड़ के दौलत दी
 कहो  अब निकाह की ठहरती है
 क्यों मुफ्त में जवानी खोती हो
जोगिन   अब रंग लाई गिलहरी
  ओछे के घर तीतर  बाहर रखूँ कि भीतर
  रुपए क्या मिल गए  अपने आपको भूल गए
शहसवार सचमुच ओछा था
 अब तक तो आप जोगिन की खुशामद करते थे  ढई दिए बैठे थे कि कभी न कभी तो दिल पसीजेगा  मगर अब जमीन पर पाँव ही नहीं रखते
 बात बात पर तिनकते हैं
 जोगिन तो दुनिया से मुँह मोड़े बैठी थी  इनके चोंचले क्यों बर्दाश्त करती
 शहसवार से नफरत करने लगी
एक दिन शहसवार हवा के घोड़े पर सवार डींग मारने लगे   इस वक्त हम भी लाख के पेटे में हैं
 और लाख रुपए जिसके पास होते हैं  उनको लोग तीन चार लाख का आदमी आँकते हैं
 अब दो घोड़े और लेंगे
 मगर हम यह महाजनी कारखाना न रखेंगे कि चारजामा और जीनपोश
 बस  अंगरेजी काठी और एक जोड़ी फिटन के लिए
 जो देखे  कहे  रईस जाता है
 और रईस के क्या दो सींग होते हैं सिर पर
 एक कोठी भी बनवाएँगे
 कोई ताल्लुकेदार अपना इलाका बेचे  तो खड़े खड़े खरीद लें
जोगिन   अच्छा  खाना तो खा लो
शहसवार   आज खाना क्या पका है
जोगिन   बेसन की रोटी
शहसवार   यह तो रईसों का खाना नहीं
जोगिन   रईस कौन है
शहसवार   हम तुम  दोनों
 क्या अब भी रईस होने में शक है
 हाँ  खूब याद आया  एक हाथी भी खरीदेंगे
जोगिन   हाँ  बस इसी की कसर थी
 दो तीन गधे भी खरीदना
शहसवार   गधे तो रईसों के यहाँ नहीं देखे
जोगिन   नई बात सूझी
शहसवार   हाँ  खूब सूझ़ी
जोगिन   फिर  यह सब कब खरीदोगे
शहसवार   जब चाहें
 रुपए का तो सारा खेल है
 तीस चालीस हजार रुपए बहुत होते हैं
 इनसान गिने  तो बरसों में गिनती खतम हो
जोगिन   अजी  दो तीन आदमी तो इतने अर्से में मर जायँ  दस पाँच की आँखें फूट जायँ
उस दिन से शहसवार की हालत ही कुछ और हो गई
 कभी रोते  कभी बहकी बहकी बातें करते
 आखिर जोगिन ने वहाँ से कहीं भाग जाने का इरादा किया
 पड़ोस में एक आदमी रहता था  जो मोम के खिलौने खूब बनाता था
 मोम के आदमी ऐसे बनाता कि असल का धोका होता था
 उसे बुला कर जोगिन ने उसके कान में कुछ कहा और कारीगर दस दिन की मुहलत ले कर रुखसत हुआ
नौ दिन तक तो जोगिन ने किसी तरह काटे  दसवें दिन एकाएक शहसवार ने उसे देखा  तो चुपचाप पड़ी है
 बुलाया  जवाब नदारत
 करीब जा कर देखा तो पछाड़ खा कर गिर पड़े
 लगे दीवार से सिर टकराने
 जी में आया कि जहर खा लें और इसी के साथ चले चलें
 क्या लुत्फ से दिन कटते थे  अब ये रुपए किस काम आवेंगे
 जान जाने का रंज नहीं  मगर यह रुपया कहाँ जाएगा
 आखिर वसीयत लिखी कि मेरे बाद मेरी सारी जायदाद सिपहआरा को दी जाय
 यह वसीयत लिख कर शहसवार ने सिर पीटना शुरू किया
 खिलौना बनानेवाला कारीगर उसे समझाने लगा   सब्र कीजिए
 हाय  क्या मिजाज था
 यह कह कर वह अपने भाई को बुला लाया
 दोनों ने लाश को खूब लपेट कर कंधे पर उठाया
 मियाँ शहसवार पीछे पीछे चले
कारीगर   तुम क्यों आते हो
 कब्रिस्तान बहुत दूर है
शहसवार   कब्र तक तो चलने दो
कारीगर   क्या गजब करते हो
 थानेवालों को खबर हो गई तो मुफ्त में धरे जाओगे
शहसवार   मिट्टी तो दे दूँ
कारीगर   बस  अब साथ न आइए
कैदखाने से छूटने के बाद मियाँ आजाद को रिसाले में एक ओहदा मिल गया
 मगर अब मुश्किल यह पड़ी कि आजाद के पास रुपए न थे
 दस हजार रुपए के बगैर तैयारी मुश्किल
 अजनबी आदमी  पराया मुल्क  इतने रुपयों का इंतजाम करना आसान न था
 इस फिक्र में मियाँ आजाद कई दिन तक गोते खाते रहे
 आखिर यही सोचा कि यहाँ कोई नौकरी कर लें और रुपए जमा हो जाने के बाद फौज में जायँ
 मन मारे बैठे थे कि मीडा आ कर कुर्सी पर बैठ गई
 जिस तपाक के साथ आजाद रोज पेश आया करते थे  उसका आज पता न था
 चकरा कर बोली   उदास क्यों हो
 मैं तो तुम्हें मुबारकबाद देने आई थी
 यह उल्टी बात कैसी
आजाद   कुछ नहीं
 उदास तो नहीं हूँ
मीडा   जरा आईने में सूरत तो देखिए
आजाद   हाँ मीडा  शायद कुछ उदास हूँ
 मैंने तुमसे अपने दिल की कोई बात कभी नहीं छिपाई
 मुझे ओहदा तो मिल गया  मगर यहाँ टका पास नहीं
 कुछ समझ में नहीं आता क्या करूँ
मीडा   बस  इसीलिए आप इतने उदास हैं
 यह तो कोई बड़ी बात नहीं
 तुम इसकी कोई फिक्र न करो
यह कह कर मीडा चली गई और थोड़ी देर बाद उसके आदमी ने आ कर एक लिफाफा आजाद के हाथ में रख दिय
 आजाद ने लिफाफा खोला  तो उछल पड़े
 इस्तंबोल बैंक के नाम बीस हजार का चेक था
 आजाद रुपए पा कर खुश तो हुए  मगर यह अफसोस जरूर हुआ कि मीडा ने अपने दिल में न जाने क्या समझा होगा
 उसी वक्त बैंक गए  रुपए लिए और सब सामान ठीक करके दूसरे दिन फौज में दाखिल हो गए
दोपहर के वक्त घड़घड़ाहट की आवाज आई
 खोजी ने सुना  तो बोले   यह आवाज कैसी है भई
 हम समझ गए
 भूचाल आने वाला है
 इतने में किसी ने कहा   फौज जा रही है
 खोजी कोठे पर चढ़ गए
 देखा  फौज सामने आ रही है
 यह घड़घड़ाहट तोपखाने की थी
 जरा देर में आजाद पर नजर पड़ी
 घोड़े की बाग उउठाए  रान जमाए चले जाते थे
 खोजी ने पुकारा   मियाँ आजाद
 अेर मियाँ  इधर  उधर
 वाह  सुनते ही नहीं
 फौज में क्या हो गए  मिजाज ही नहीं मिलते
 हम भी पलटन में रह चुके हैं  रिसालदार थे  पर यह न था कि किसी की बात न सुनें
सारे शहर में एक मेला सा लगा हुआ था  कोठे फटे पड़ते थे
 औरतें अपने शौहरों को लड़ाई पर जाते देखती थीं और उन पर फूलों की बौछार करती थीं
 माँएँ अपने बेटों के लिए खुदा से दुआ कर रही थीं
फौज तो मैदान को गई और मियाँ खोजी मिस मीडा से मिलने चले
 मीडा की एक सहेली का नाम था मिस रोज
 मीडा खोजी को देखते ही बोली   लीजिए  मैंने आपकी शादी मिस रोजी से ठीक कर दी
 अब कल बरात ले कर आइए
खोजी   खुदा आपको इस नेकी का बदला दे
 मैं तो वजीर जंग को भी नवेद दूँगा
मीडा   अजी  सुलतान को भी बुलाइए
खोजी   तो फिर बंदोबस्त कीजिए
 शादी के लिए नाच सबसे ज्यादा जरूरी हैं
 अगर तबले पर थाप न पड़ी  महफिल न जमी  तो शादी ही क्या
मीडा   मगर यहाँ तो आदमी का नाच मना है
 कहीं कोई औरत नाचे  तो गजब हो ही जाय
खोजी   अच्छा  फिर किसी सबील से नाच का नाम तो हो जाय
मीडा   इसकी तदबीर यों कीजिए कि किसी बंदर नचानेवाले को बुला लीजिए
 खर्च भी कम और लुत्फ भी ज्यादा
 तीन बंदरवाले काफी होंगे
खोजी   तीन तो मनहूस हैं
 पाँच हो जायँ तो अच्छा
खैर  दूसरे दिन खोजी बरात सजा कर मीडा के मकान की ओर चले
 आगे निशान का खच्चर था  पीछे रीछ और बंदर
 दस पाँच लड़के मशालें लिए खोजी के चारों तरफ चले जाते थे  और खोजी टट्टू पर सवार  गेरुए रंग की पोशाक पहने सियाह पगड़ी बाँधे  अकड़े बैठे थे
 टट्टू इतना मरियल था कि खोजी बार बार उछलते थे  एड़ पर एड़ लगाते थे  मगर वह दो कदम आगे जाता था तो चार कदम पीछे
 एकाएक टट्टू बैठ गया
 इस पर लड़कों ने उसे डंडे मारना शुरू किया
 खोजी बिगड़ कर बोले   ओ मसखरो  तुम सब हँसते क्या हो
 जल्द कोई तदबीर बताओ  वर्ना मारे करौलियों के बौला दूँगा
साईस   हुजूर  मैं इस घोड़े की आदत खूब जानता हूँ
 यहि बगैर चाबुक खाए उठने वाला नहीं
खोजी   तू मसलहत करता है कि किसी तदबीर से टट्टू को मनाता है
साईस   आप उतर पड़िए
खोजी   उतर पड़े तो साईस ने टट्टू को मार मार कर उठाया
 खोजी फिर सवार होने चले
 एक पैर रकाब पर रख कर दूसरा उठाया ही था कि टट्टू चलने लगा
 खोजी अरा रा करके धम से जमीन पर आ रहे
 पगड़ी यह गिरी  करौली वह गिरी
 डिबिया एक तरफ  टट्टू एक तरफ
 साईस ने कहा   उठिए  उठिए
 घोड़े से गिरना शहसवारों ही का काम है
 जिसे घोड़ा नसीब नहीं  वह क्या गिरेगा
खोजी   खैरियत यह हुई कि मैं घोड़े पर न गिरा  वर्ना मेरे बोझ से उसका काम ही तमाम हो जाता
खोजी ने फिर सिर पर पगड़ी रखी  करौली कमर से लगाई और एक लड़के से पूछा   यहाँ आईना तो कहीं नहीं मिलेगा
 फिर से पोशाक सजी है  जरा मुँह तो देख लेते
लड़का   आईना तो नहीं है  कहिए पानी ले आऊँ
 उसी में मुँह देख लीजिए
 यह कह कर वह एक हाँड़ी में पानी लाया
 खोजी पिनक में तो थे ही  हाँड़ी जो उठाई तो सारा पानी ऊपर आ रहा
 बिगड़ कर हाँड़ी पटक दी
 फिर आगे बढ़े
 मगर दो चार कदम चल कर याद आया कि मिस रोज का मकान तो मालूम ही नहीं  बरात जायगी कहाँ
 बोले   यारो  गजब हो गया
 जुलूस रोक लो
 कोई मकान जानता है
साईस   कौन मकान
खोजी   वही जी जहाँ चलना है
साईस   मुझे क्या मालूम
 जिधर कहिए चलूँ
खोजी   तुम लोग अजीब घामड़ हो
 बरात चली और दुलहिन के घर का पता तक न पूछा
साईस   नाम तो बताइए
 किसी से पूछ लिया जाय
खोजी   अरे भई  मुझे उनका नाम न लेना चाहिए
 अटकल से चलो उसी तरफ
साईस   अरे  कुछ नाम तो बताइए
खोजी   कोहकाफ की परी कह दो
 पूरा नाम हम न लेंगे
एक तरफ कई आदमी बैठे हुए थे
 साईस ने पूछा   यहाँ कोई परी रहती है
एक आदमी ने कहा   मुझे और तो नहीं मालूम  मगर शहर बाहर पूरब की तरफ जो एक तालाब है  वहाँ पार साल जो एक फकीर टिके थे  उनके पास एक परी थी
खोजी   लो  चल न गया पता
 उसी तालाब की तरफ चले चलो
अब सुनिए
 उस तालाब पर एक रईस की कोठी थी
 उसकी बीवी मर गई थी
 घर में मातम हो रहा था
 दरवाजे पर जो यह शोर गुल मचा  तो उसने अपने नौकरों से पूछा   यह कैसा गुल है
 बाहर निकल कर खूब पीटो बदमाशों को
 दो तीन आदमी डंडे ले ले कर फाटक से निकले
खोजी   वाह रे आप के यहाँ का इंतजाम
 कब से बरात खड़ी  और दरवाजे पर रोशनी तक नदारद
एक आदमी   तू कौन है बे
 क्या रात को बंदर नचाने आया है
खोजी   जबान सँभाल
 जा कर अपने मालिक से कह  बरात आ गई है
आदमियों ने बरात को पीटना शुरू किया
 खोजी पर एक चपत पड़ी  तो पगड़ी गिर पड़ी
 दूसरे ने टट्टू पर डंडे जमाए
खोजी   भई  ऐसी दिल्लगी न करो
 कुछ कंबख्ती तो नहीं आई तुम सबकी
बंदर वालों पर जब मार पड़ी तो वे सब भागे
 लड़के भी चिराग फेंक फाँक कर भागे
 टट्टू ने भी एक तरफ की राह ली
 बेचारे खोजी अकेले पिट पिटा कर होटल की तरफ चले
जोगिन शहसवार से जान बचा कर भागी  तो रास्ते में एक वकील साहब मिले
 उसे अकेले देखा  तो छेड़ने की सूझी
 बोले   हुजूर को आदाब
 आप इस अँधेरी रात में अकेले कहाँ जाती हैं
जोगिन   हमें न छे़ड़िए
वकील   शाहजादी हो
 नवाबजादी हो
 आखिर हो कौन
जोगिन   गरीबजादी हूँ
वकील   लेकिन आवारा
जोगिन   जैसा आप समझिए
वकील   मुझे डर लगता है कि तुम्हें अकेला पा कर कोई दिक न करे
 मेरा मकान करीब है  वहीं चल कर आराम से रहो
जोगिन   मुझे आपके साथ जाने में कोई उज्र नहीं  मगर शर्त यही है कि मेरी इज्जत के खिलाफ कोई बात न हो
वकील   यह आप क्या फर्माती हैं
 मैं शरीफ आदमी हूँ
वकील साहब देखने में तो शरीफ मालूम होते थे  मगर दिल के बड़े खोटे थे
 जोगिन ने समझा कि इस वक्त और कहीं जाना तो मुनासिब नहीं
 रात को यहीं रह जाऊँ  तो क्या हरज
 वकील साहब के घर गई तो देखा  एक कमरे में टाट पर दरी बिछी है  और एक टूटी मेज पर कलम दावात रखी है
 समझ गई  यह कोई टुटपुँजिए वकील है
रात ज्यादा आ गई थी
 जब जोगिन सोई  तो वकील साहब ने अपने नौकर सलारबख्श को यों पट्टी पढ़ाई   तुम सुबह इनसे कहना कि वकील साहब बहुत बड़े रईस हैं
 इनके बाप चकलेदार थे
 इनके यहाँ दो बग्घियाँ हैं और आदमियों की तनख्वाह महीने में तीन सौ रुपए देते हैं
सलारबख्श   भला वह यह न कहेंगी कि रईस हैं  तो फटेहालों क्यों रहते हैं
 एक तो खटिया आपके पास  और उस पर ये बातें कि हम ऐसे और हम वैसे
 हाँ  मैं इतना कह दूँगा कि हमारे हुजूर दिल के बड़े वह हैं
वकील   वह के क्या माने
सलाबख्श   अजी  चालाक हैं
वकील   आज खाना दिल लगा कर पकाना
सलारबख्श   तो किसी बावरची को बुला लीजिए न
 दो रुपए खरचिए  तो अच्छे से अच्छे खाने पकवा दूँ
 और इनके लिए कोई मामा रखिए
 बे इसके बात न बनेगी
 हाँ  चाहे मार डालिए  हमें  हम झूठ न बोलेंगे कभी
वकील   देखो  सब फिक्र हो जायगी
सलारबख्श   फिक्र क्या खाक होगी
 मुकदमेवाले तो आते ही नहीं
वकील   अजी  एक मुकदमे में उम्र भर की कसर निकल जायगी
सलारबख्श   तो क्या मिलेगा एक मुकदमे में
वकील   अजी  मिलने की न कहो
 मिलें  तो दो लाख मिल जायँ
सलारबख्श   ऐं  इतना झूठ
 मियाँ  मैं नौकरी नहीं करने का
 देखिए  छत न गिर पड़े कहीं
 लोग कहते हैं  काल पड़ता है  हैजा आता है  मेंह नहीं बरसता
 बरसे क्या खाक  इस झूठ को तो देखिए  कुछ ठिकाना है  दो लाख एक मुकदमे में आप पाएँगे
 कभी बाबा राज ने भी दो लाख की सूरत देखी थी
 हमने तो आपके बाबा को भी जूतियाँ चटकाते ही देखा
 वह तो कहिए  फकीर की दुआ से रोटियाँ चली जाती हैं
 यही गनीमत समझो
वकील   तुम बड़े गुस्ताख हो
सलारबख्श   में तो खरी खरी कहता हूँ
वकील   खैर  कल एक काम तो करना
 जरा दो एक आदमियों को लगा लाना
सलारबख्श   क्या करना
वकील   दो आदमियों को मुवक्किल बना कर ले आना  जिसमें यह समझें कि इनके पास मुकदमे बहुत आते हैं
 हम तो रंग जमाते हैं न अपना
 यह बात
 समझे
सलारबख्श   अगर दो एक को फाँस फूँस कर लाए भी  तो फायदा क्या
 टका तो वसूल न होगा
वकील   वह समझेंगी तो कि यह बहुत बड़े वकील हैं
सलारबख्श   अच्छा  इस वक्त तो सोइए
 सुबह देखी जायगी
दोनों आदमी सोए
 सबसे पहले जोगिन की आँख खुली
 सलारबख्श से बोली   क्यों जी  इनका नाम क्या है
सलारबख्श   इनका नाम है हींगन
जोगिन   क्या
 हींगन
 तब तो शरीफ जरूर होंगे
 और इनके बाप का नाम क्या है
 बैंगन
सलारबख्श   बाप का नाम मदारी
जोगिन   वाह  बस  मालूम हो गया
 और पेशा क्या है
सलारबख्श   दलाली करते हैं
जोगिन   ऐं  यह दलाल हैं
सलारबख्श   जी  और क्या
 बाप दादे के वक्त से दलाली होती आती है
वकील साहब लेटे लेटे सुन रहे थे और दिल ही दिल में सलारबख्श को गालियाँ दे रहे थे कि पाजी ने जमा जमाया रंग फीका कर दिया
 इनते में बारह की तोप दगी और वकील साहब उठ बैठे
वकील   पानी लाओ
 आज वह दूसरा खिदमतगार कहाँ है
सलारबख्श   हुजूर  चिट्ठी ले गया है
वकील   और मामा नहीं आई
सलारबख्श   रात उसके लड़का हुआ है
वकील   और कालेखाँ कहाँ मर गया आज
सलारबख्श   लालखाँ के पास गया है हुजूर
वकील   और हमार मुहर्रिर
सलारबख्श   उन्हें नवाब साहब ने बुलवा भेजा है
वकील   सब मुवक्किल कहाँ हैं
सलारबख्श   हुजूर सब वापस चले गए
वकील   कुछ परवा नहीं
 हमको मुकदमों की क्या परवा
सलारबख्श   हुजूर के घर की रियासत क्या कम है
वकील    जोगिन से  आज तो आप खूब सोईं
जोगिन   मारे सर्दी के रात भर काँपती रही
 कसम ले लो  जो आँख भी झपकी हो
 यह तो बताइए  आपका नाम क्या है
वकील   हमारा नाम मौलवी मिर्जा मुहम्मद सादिकअली बेग  वकील अदालत
जोगिन    घर की पुटकी बासी साग
वकील   ऐ  और सुनिए
जोगिन   तुम्हारा नाम हींगन है
 और बैंगन के लड़के हो
 दलाली करते हो
वकील   हींगन किस पाजी का नाम है
सलारबख्श   इनसे किसी ने हींगन कह दिया होगा
वकील   तेरे सिवा और कौन कहने बैठा होगा
सलारबख्श   तो क्या मैं ही अकेला आपका नौकर हूँ कुछ
 पंद्रह बीस आदमी हैं
 किसी ने कह दिया होगा
 इसको हम क्या करें ले भला
वकील   ऊपर से हँसता है बेगैरत
  जोगिन से  हमसे एक फकीर ने कहा है कि तुम जल्द बादशाह होने वाले हो
जोगिन   हाँ  फिर उल्लू तुम्हारे सिर पर बैठा ही चाहता है
 दो ही तरह से गरीब आदमी बादशाह हो सकता है   या तो टाँग टूट जाय  या उल्लू सिर पर बैठे
 अच्छा  आपकी आमदनी क्या होगी
वकील   यह न पूछो
 कुछ रुपया गाँव से आता है  कुछ वसीका है  कुछ वकालत से पैदा करते हैं
जोगिन   और सवारी क्या है आपके पास
वकील   आजकल तो बस  एक पालकी है और दो घोड़े
जोगिन   बँधते कहाँ हैं
सलारबख्श   इधर एक अस्तबल है  और उसके पास ही फीलखाना
जोगिन   ऐं  क्या आपके पास हाथी भी है
वकील   नहीं जी कहने दो इसे
 यह यों ही कहा करता है
जोगिन   अच्छा  वकालत में क्या मिलता होगा
वकील   अब तो आजकल मुकदमें ही कम हैं
जोगिन   तो भी भला
सलारबख्श   इसकी न पूछिए  किसी महीने में दो चार हाथी आ गए  किसी महीने दस पाँच ऊँट मिल गए
वकील   तू उठ जा यहाँ से
 हजार बार कह दिया कि मसखरेपन से हमको नफरत है  मगर मानता ही नहीं शैतान
 तुझसे कुछ कहा था हमने
सलारबख्श   हाँ  हाँ  याद आ गया
 लीजिए अभी जाता हूँ
वकील साहब सलारबख्श के साथ बरामदे में आए कि कुछ और समझा दें  तो सलारबख्श ने कहा   अभी सबों को फाँसे लाता हूँ
 आप इतमिनान से बैठें
 मगर यह भी बैठी रहें  जिसमें लोग समझें कि वकील की बड़ी आमदनी है
 मैं कह दूँगा कि गाना सुनने के लिए नौकर रखा है
 सौ रुपए महीना देते हैं
वकील   सौ नहीं दो सौ कहना
सलारबख्श   वही बात कहिएगा  जो बेतुकी हो
 भला किसी को भी दुनिया में यकीन आवेगा कि यह वकील दो सौ रुपए खर्च कर सकता है
वकील   क्यों क्यों
सलारबख्श   अब आप तो हिंदी की चिंदी निकालते हैं
 धेले धेले पर तो आप मुकदमे लेते हैं  दो सौ की रकम भला आप क्या खर्च करेंगे
वकील   अच्छा  बक न बहुत
 जा  फाँस ला दो चार को
सलारबख्श बाहर जा कर दो चार अड़ोसियों पड़ोसियों को सिखा पढ़ा कर मूँछों पर ताव देते हुए आया और हुक्का भर का जोगिन के सामने पेश किया
जोगिन   क्या कक्कड़वाले की दुकान से लाए हो
 हटा ले जाओ इसे
 तुम्हें मदरिया भी नहीं जुरता
वकील   अरे  तू यह हुक्का कहाँ से उठा लाया
 वह हुक्का कहाँ है  जो नसीरुद्दीन हैदर के पीने का था
 वह गंगा जमनी गुड़गुड़ी कहाँ है  जो हमारे साले ने भेजी थी
सलारबख्श   वह हुजूर के बहनोई ले गए
वकील   तो आखिर  पेचवान और चाँदी का हुक्का क्यों नहीं निकालते
 यह भदेसल हुक्का उठा लाए वहाँ से
सलारबख्श   खुदावंद  वह बस तो बंद हैं
जोगिन   आखिर यह सब समान बंद कहाँ है
 जरी सा तो मकान आपका  मुर्गी के टापे के बरब्बर
 वह किन कोठों में बंद है सबका सब
इतने में एक मुकदमेवाला आया
 एक हाथ में झाड़ू  दूसरे में पंजा
 आते ही झाड़ू कोने में खड़ी कर दी और पंजा टेक कर बैठ गया
 वकील साहब सिर से पैर तक फुँक गए
 पूछा   तुम कौन
 उसने कहा   हम भंगी हैं साहब
 जोगिन मुसकिराई
 वकील ने सलारबख्श की तरफ देखा
 सलारबख्श सिर खुजलाने लगा
वकील   क्या चाहता है
भंगी   हुजूर  मेरी टट्टी का एक बाँस कोई निकाल ले गया
 हुजूर को वकील करने आया हूँ
 गुलाम हूँ खुदावंद
वकील   कोई है  निकाल दो इस पाजी को
सलारबख्श   खुदावंद  अमीरों का मुकदमा तो आप लें  और गरीबों का कौन ले
 वकील तो दर्जी की सुई है  कभी रेशम में  कभी लट्ठे में
वकील   गरीबों का मुकदमा गरीब वकील ले
सलारबख्श   अब तो हुजूर  इसकी फरियाद सुन ही लें
 अच्छा मेहतर  बताओ क्या दोगे
मेहतर   हमारे पास तो दो मट्टू साही हैं
वकील    झल्ला कर  निकालो  निकालो इस कंबख्त को
वकील साहब ने गुस्से में मेहतर की झाड़ू उठा ली और उस पर खूब हाथ साफ किया
 वह झाड़ू पंजा छोड़ कर भागा
जोगिन   अच्छा  आप अब अलग ही रहिएगा
 जा कर गुस्ल कीजिए
वकील   आज तो बड़ी सर्दी है
जोगिन   अल्लाह जानता है  गुस्ल करो  नहीं तो छुएँगे नहीं
सलारबख्श   हाँ  सच तो कहती हैं
वकील   तू चुप रह
जोगिन ने सलारबख्श को हुक्म दिया कि तुम पानी भरो
 सलारबख्श पानी भर लाए
 वकील साहब ने रोते रोते कपड़े उतारे  लुँगी बाँधी और बैठे
 जैसे बदन पर पानी पड़ा  आप गुल मचा कर भागे
 सलारबख्श चमड़े का डोल लिए हुए पीछे दौड़ा
 फिर पानी पड़ा  फिर रोए
 जोगिन मारे हँसी के लोट लोट गई
 बारे किसी तरह आपका गुस्ल पूरा हुआ
 थर थर काँप रहे थे
 मुँह से बात न निकलती थी
 उस पर सलारबख्श ने पंखा झलना शुरू किया  तब तो और भी झल्लाए और कस कर उसे दो तीन लातें लगाईं
 सलारू भाग खड़े हुए
जोगिन   अब यह दरी तो उठवाओ
वकील   क्यों  दरी ने क्या कसूर किया
सलारबख्श   हुजूर  भंगी तो इसी पर बैठा था
वकील   अरे  तू फिर बोला
 कसम खुदा की  मारते मारते उधेड़ कर रख दूँगा
जोगिन   सलारबख्श  वह चाँदनी उठा ले जाओ
दरी उठी  तो कलई खुल गई
 नीचे एक फटा पुराना टाट पड़ा थ  बाबा आदम के वक्त का
 वकील कट गए
 जोगिन ने कहा   ले  अब इस पर कोई फर्श बिछवाओ
वकील   वह बड़ी दरी लाओ  जो छकड़े पर लद कर आई थी
सलारबख्श   वह
 उसको तो एक लौंडा चुरा ले गया
जोगिन   खुदा की पनाह  छकड़े पर लद कर तो मुई दरी आई  और जरा सा लौंडा चुरा ले गया
वकील  अच्छा  वह न सही  जाओ  और जो कुछ मिले उठा लाओ
यह कह कर वकील साहब तो बरामदे में चले गए और सलारबख्श जा कर अपना कंबल और एक दस्तख्वान उठा लाया
 वकील कमरे में आए  तो देखा कि दस्तरख्वान बिछा हुआ है और जोगिन खिलखिला कर हँस रही है
 सलारबख्श एक कोठरी में छिप रहा था
 वकील ने झल्ला कर डंडा निकाला और कोठरी में घुस कर उसे दो तीन डंडे लगाए
 फिर डाँट कर कहा   आखिर जो तू मेरा नमक खाता है  तो मेरा रंग क्यों फीका करता है
 मैं एक कहूँ तो दो कहा कर
 खैरख्वाही के माने यह हैं
 सिखला दिया  समझा दिया  मगर तू हिंदी की चिंदी निकालता है
सलारबख्श   अच्छा  हुजूर जैसा कहते हैं  वही करूँगा
 और भी जो कुछ समझाना हो  समझा दीजिए
 फिर मैं नहीं जानता
वकील   अच्छा  हम जाते हैं  तू आ कर कहना कि कसूर माफ कीजिए
 और रोना खूब
वकील साहब यह हिदायत करके चले गए और जोगिन से बातें करने लगे
 इतने में सलारबख्श रोता हुआ आया
 जोगिन धक से रह गई
 सलारू थोड़ी देर तक खूब रोए  फिर वकील के कदमों पर गिर कर कहा   हुजूर  मेरा कसूर माफ करें
वकील   अबे  तो कोई इस तरह रोता है
जोगिन   मैं तो समझी कि आपके अजीजों में से कोई चल बसा
इतने में वकील साहब के नाम एक खत आया
 जोगिन ने पूछा   किसका खत है
वकील   साहब के पास से आया है
जोगिन   कौन साहब
 कोई अंगरेज हैं
वकील   हाँ  जिले के हाकिम हैं
 हमसे याराना है
सलारबख्श   आपसे न
 और उनसे भी तो याराना है  जिन्होंने जुर्माना ठोंक दिया था
वकील   साहब ने हमें बुलाया है
जोगिन   तो शायद आज तुम्हारी दावत वहीं है
 तभी आज खाना वाना नहीं पक रहा है
 दोपहर होने को आई  और अभी तक चूल्हा नहीं जला
वकील   अरे सलारू  खाना क्यों नहीं पकाता
सलारबख्श   बाजार बंद है
जोगिन   आग लगे तेरे मसखरेपन को
 यहाँ आँतें कूँ काँ कर रही हैं  और तुझे दिल्लगी सूझती है
वकील ने बाहर जा कर सलारू से कहा   बनिये से आटा क्यों नहीं लाता
सलारबख्श   हुजूर  कोई दे भी
 कोई दस बरस से तो हिसाब नहीं हुआ
 बाजार में निकलता हूँ  तो चारों तरफ से तकाजे होने लगते हैं
वकील   अबे  इस वक्त तो किसी बहाने से माँग ला
 आखिर कभी न कभी मुकदमे आवेंगे ही
 हमेशा यों ही सन्नाटा थोड़े ही रहेगा
खैर  सलारबख्श ने खाना पकाया  और कोई चार बजे आठ मोटी मोटी रोटियाँ  एक प्याली में माश की दाल और दूसरे में आध पाव गोश्त रख कर लाया
वकील   अबे  आज पुलाव नहीं पका
सलारबख्श   हुजूर  बिल्ली खा गई
वकील   और गोश्त भी एक ही तरह का पकाया
सलारबख्श   हुजूर मैं पानी भरने चला गया  तो कुत्ता चख गया
जोगिन   यहाँ की बिल्ली और कुत्ते बड़े लागू हैं
सलारबख्श   कुछ न पूछिए
इतने में किसी ने दरवाजे पर हाथ मारा
सलारबख्श   कौन साहब हैं
वकील   देखो  मामू साहब न हों
 कह देना  घर में नहीं हैं
सलारबख्श   हुजूर  वह है मम्मन तेली
वकील   कह दो  हम तेल वेल न लेंगे
 रात को हमारे यहाँ मोमबत्तियाँ जलती हैं  और खाने में तेल आता नहीं
 फिर तेली का यहाँ क्या काम
सलारबख्श   मुकदमा लाया है हुजूर
तेली मैले कुचैले कपड़े पहने हाथ में कुप्पी लिए आ कर बैठ गया
वकील   क्या माँगता है
तेली   एक आदमी ने हम पर नालिश कर दी है हुजूर
 अब आप ही बचावें तो बच सकता हूँ
वकील   मेहनताना क्या दोगे
सलारबख्श   हाय हाय  पहले इसकी फरियाद तो सुनो कि वह कहता क्या है
 बस  मुर्दा दोजख में जाय चाहे बिहिश्त में  आपको अपने हलवे माँडे से काम
 बताओ भई  क्या दोगे
तेली   एक पली तेल
वकील   निकाल दो इसे  निकाल दो
तेली   अच्छा साहब  तीन पली ले लोक
सलारबख्श   अच्छा  आधी कुप्पी तेल दे दो
 बस  इतना कहना मानो
वकील   हैं हैं  क्यों शरह बिगाड़ते हो
 तुम जाओ जी
सलारबख्श   पहले देखिए तो
 राजी भी होता है
तेली आधी कुप्पी तेल देने पर राजी न हुआ और चला गया
 थोड़ी देर के बाद सलारबख्श ने दबी जबान कहा   हुजूर शाम को क्या पकेगा
वकील   अबे  शाम तो हो गई
 अब क्या पकेगा
सलारबख्श   खुदावंद  इस तरह तो मैं टें हो जाऊँगा
 आप न खायँ  हमारे वास्ते तो बतला दीजिए
वकील   अपने वास्ते छिछड़े ले आ जा कर
सलारबख्श    आहिस्ता से  वे भी बचने जो पावें आपसे
जोगिन को हँसी आ गई
 वकील ने कहा   मेरी बात पर हँसती होगी
 मैं ऐसी ही कहता हूँ
 इस पर जोगिन को और भी हँसी आई
वकील   अल्लाह री शोखी
खूब रू जितने हैं दिल लेती है सबकी शोखी
है मगर आपकी शोखी तो गजब की शोखी
रात को जोगिन ने अपने पास से पैसे दे कर बाजार से खाना मँगवाया  और खा कर सोई
 सुबह को वकील साहब की नींद खुली  तो देखा  जोगिन का कहीं पता नहीं
 घर भर में छान मारा
 हाथ पाँव फूल गए
 बोले   सलारू गजब हो गया
 हमारी किस्मत फूट गई
सलारबख्श   फूट गई खुदावंद  आपकी किस्मत फूट गई
वकील   फिर अब
सलारबख्श   क्या अर्ज करूँ हुजूर
वकील   घर भर में तो देख चुके न तुम
सलारबख्श   हाँ और तो सब देख चुका  अब एक परनाला बाकी है  वहाँ आप झाँक लें
जमाना भी गिरगिट की तरह रंग बदलता है
 वही अलारक्खी जो इधर उधर ठोकरें खाती फिरती थी  जो जोगिन बनी हुई एक गाँव में पड़ी थी  आज सुरैया बेगम बनी हुई सरकस के तमाशे में बड़े ठाट से बैठी हुई है
 यह सब रुपए का खेल है
सुरैया बेगम   क्यों महरी  रोशनी काहे की है
 न लैंप  न झाड़  न कँवल और सारा खेमा जगमगा रहा है
महरी   हुजूर  अक्ल काम नहीं करती  जादू का खेल है
 बस  दो अंगारे जला दिए और दुनिया भर जगमगाने लगी
सुरैया बेगम   दारोगा कहाँ हैं
 किसी से पूछें तो कि रोशनी काहे की है
महरी   हुजूर  वह तो चल गए
सुरैया बेगम   क्या बाजा है  वाह वाह
महरी   हुजूर  गोरे बजा रहे हैं
सुरैया बेगम   जरा घोड़ों को तो देखो  एक से एक बढ़ चढ़ कर हैं
 घोड़े क्या  देव हैं
 कितना चौड़ा माथा है और जरा सी थुँथनी
 कितनी थोड़ी सी जमीन में चक्कर देते हैं
 वल्लाह  अक्ल दंग है
महरी   बेगम साहब  कमाल है
सुरैया बेगम   इन मेमों का जिगर तो देखो  अच्छे अच्छे शहसवारों को मात करती हैं
महरी   सच है हुजूर  यह सब जादू के खेल हैं
सुरैया बेगम   मगर जादूगर भी पक्के हैं
महरी   ऐसे जादूगरों से खुदा समझे
इस पर एक औरत जो तमाशा देखने आई थी  चिढ़ कर बोली   ऐ वाह  यह बेचारे तो हम सबका दिल खुश करें  और आप कोसें
 आखिर उनका कुसूर क्या है  यही न कि तमाशा दिखाते हैं
महरी   यह तमाशे वाले तुम्हारे कौन हैं
औरत   तुम्हारे कोई होंगे
महरी   फिर तुम चिटकीं तो क्यों चिटकीं
औरत   बहन  किसी को पीठ पीछे बुरा न कहना चाहिए
महरी   ऐ  तो तुम बीच में बोलने वाली कौन हो
औरत   तुम सब तो जैसे लड़ने आई हो
 बात की  और मुँह नोच लिया
सुरैया बेगम के साथ महरी के सिवा और भी कई लौंडियाँ थी  उनमें एक का नाम अब्बासी था
 वह निहायत हसीना और बला की शोख थी
 उन सबों ने मिल कर इस औरत को बनाना शुरू किया
महरी   गाँव की मालूम होती हैं
अब्बासी   गँवारिन तो हैं ही  यह भी कहीं छिपा रहता है
सुरैया बेगम   अच्छा  अब बस  अपनी जबान बंद करो
 इतनी मेमें बैठी हैं  किसी की जबान तक न हिली
 और हम आपस में कटी मरती हैं
इतने में सामने एक जीबरा लाया गया
 सुरैया बेगम ने कहा   यह कौन जानवर है
 किसी मुल्क का गधा तो नहीं है
 चूँ तक नहीं करता
 कान दबा दौड़ा जाता है
अब्बासी   हुजूर  बिलकुल बस में कर लिया
महरी   इन फिरंगियों की जो बात है  अनोखी  जरा इस मेम को तो देखिए  अच्छे अच्छे शहसवारों के कान काटे
सवार लेडी ने घोड़े पर ऐसे ऐसे करतब दिखाए कि चारों तरफ तालियाँ पड़ने लगीं
 सुरैया बेगम ने भी खूब तालियाँ बजाई
 जनाने दरजे के पास ही दूसरे दरजे में कुछ और लोग बैठे थे
 बेगम साहब को तालियाँ बजाते सुना तो एक रँगीले शेख जी बोले
कोई माशूक है इस परदए जंगारी में
मिरजा साहब   रंगों में शोखी कूट कूट कर भरी है
पंडित जी   शौकीन मालूम होती हैं
शेख जी   वल्लाह  अब तमाशा देखने को जी नहीं चाहता
मिरजा साहब   एक सूरत नजर आई
पंडित जी   तुम बड़े खुशनसीब हो
ये लोग तो यो चहक रहे थे
 इधर सरकस में एक बड़ा कठघरा लाया गया  जिसमें तीन शेर बंद थे
 शेरों के आते ही चारों तरफ सन्नाटा छा गया
 अब्बासी बोली   देखिए हुजूर  वह शेर जो बीच वाले कठघरों में बंद है  वही सबसे बड़ा है
महरी   और गुस्सेवर भी सबसे ज्यादा
 मालूम होता है कि आदमी का सिर निगल जाएगा
सुरैया बेगम   कहीं कठघरा तोड़ कर निकल भागें तो सबको खा जायँ
महरी   नहीं हुजूर  सधे हुए हैं
 देखिए  वह आदमी एक शेर का कान पकड़ कर किस तौर पर उसे उठाता बैठाता है
 देखिए देखिए हजूर  उस आदमी ने एक शेर को लिटा दिया और किस तरह पाँव से उसे रौंद रहा है
अब्बासी   शेर क्या है  बिलकुल बिल्ली है
 देखिए  अब शेर से उस आदमी की कुश्ती हो रही है
 कभी शेर आदमी को पछाड़ता है  कभी आदमी शेर के सीने पर सवार होता है
यह तमाशा कोई आध घंटे तक होता रहा
 इसके बाद बीच में एक बड़ी मेज बिछाई गई और उस पर बड़े बड़े गोश्त के टुकड़े रखे गए
 एक आदमी ने सींख पर एक टुकड़ें में छेद दिया और गोश्त को कठघरे में डाला
 गोश्त का पहुँचना था कि शेर उसके ऊपर ऐसा लपका जैसे किसी जिंदा जानवर पर शिकार करने के लिए लपकता है
 गोश्त को मुँह में दबा कर बार बार डकारता था और जमीन पर पटक देता था
 जब डकारता  मकान गूँज जाता और सुनने वालों के रोंगटे खड़े हो जाते
 बेगम ने घबरा कर कहा   मालूम होता है  शेर कठघरे से निकल भागा है
 कहाँ हैं दारोगा जी  जरा उनको बुलाना तो
बेगम साहब तो यहाँ मारे डर के चीख रही थीं और उनसे थोड़ी ही दूर पर वकील साहब और मियाँ सलारबख्श में तकरार हो रही थी
वकील   रुक क्यों गया बे
 बाहर क्यों नहीं चलता
सलारबख्श   तो आप ही आगे बढ़ जाइए न
वकील   तो अकेले हम कैसे जा सकते हैं
सलारबख्श   यह क्यों
 क्या भेड़िया खा जायगा
 या पीठ पर लाद कर उठा ले जायगा  ऐसे दुबले पतले भी तो आप नहीं हैं
 बैठिए तो काँख दें
वकील   बगैर नौकर के जाना हमारी शान के खिलाफ हे
सलारबख्श   तो आपका नौकर कौन है
 हम तो इस वक्त मालिक मालूम होते हैं
वकील   अच्छा  बाहर निकल कर इसका जवाब दूँगा  देख तो सही
सलारबख्श   अजी  जाओ भी  जब यहाँ ही जवाब न दिया तो बाहर क्या बनाओगे
 अब चुपके ही रहिए
 नाहक बिन नाहक को बात बढ़ेगी
वकील   बस  हम इन्हीं बातों से तो खुश होते हैं
सलारबख्श   खुदा सलामत रखे हुजूर को
 आपकी बदौलत हम भी दो गाल हँस बोल लेते हैं
वकील   यार  किसी तरह इस सुरैया बेगम का पता तो लगाओ कि यह कौन है
 शिब्बोजान तो चकमा देकर चली गईं  शायद यही निकाह पर राजी हो जायँ
सलारबख्श   जरूर
 और खूबसूरत भी आप ऐसे ही हैं
सुरैया बेगम चुपके चुपके ये बातें सुनती और दिल ही दिल में हँसती जाती थी
 इतने में एक खूबसूरत जवान नजर पड़ा
 हाथ पाँव साँचे के ढले हुए  मसें भीगती हुई  मियाँ आजाद से सूरत बिलकुल मिलती थी
 सुरेया बेगम की आँखों में आँसू भर आए
 अब्बासी से कहा   जरी  दारोगा साहब को बुलाओ
 अब्बासी ने बाहर आ कर देखा तो दारोगा साहब हुक्का पी रहे हैं
 कहा   चलिए  नादिरी हुक्म है कि अभी अभी बुला लाओ
दारोगा   अच्छा अच्छा
 चलते हैं
 ऐसी भी क्या जल्दी है
 जरा हुक्का तो पी लेने दो
अब्बासी   अच्छा  न चलिए  फिर हमको उलाहना न दीजिएगा
 हम जताए जाते हैं
दारोगा    हुक्का पटक कर  चलो साहब  चलो
 अच्छी नौकरी है  दिन रात गुलामी करो तब भी चैन नहीं
 यह महीना खत्म हो ले तो हम अपने घर की राह लें
दारोगा साहब जब सुरैया बेगम के पास पहुँचे तो उन्होंने आहिस्ता से कहा   वह जो कुर्सी पर एक जवान काले कपड़े पहन कर बैठा हुआ है  उसका नाम जा कर दर्याफ्त करो
 मगर आदमियत से पूछना
दारोगा   या खुदा  हुजूर बड़ी कड़ी नौकरी बोलीं
 गुलाम को ये सब बातें याद क्यों कर रहेगी
 जैसा हुक्म हो
अब्बासी   ऐ  तो बातें कौन ऐसी लंबी चौड़ी हैं जो याद न रहेंगी
दारोगा   अरे भाई  हममें तुममें फर्क भी तो है
 तुम अभी सत्रह अठारह वर्ष की हो और यहाँ बिलकुल सफेद हो गए हैं
 खैर  हुजूर  जाता हूँ
दारोगा साहब ने जवान के पास जा कर पूछा तो मालूम हुआ कि उनका नाम मियाँ आजाद है
 बेगम साहब ने आजाद का नाम सुना तो मारे खुशी के आँखों में आँसू भर गए
 दारोगा को हुक्म दिया  जा कर पूछ आओ  अलारक्खी को भी आप जानते हैं
 आज नमक का हक अदा करो
 किसी तरकीब से इनको मकान तक लाओ
दारोगा साहब समझ गए कि इस जवान पर बीबी का दिल आ गया
 अब खुदा ही खैर करे
 अगर अलारक्खी का जिक्र छेड़ा और ये बिगड़ गए तो बड़ी किरकिरी होगी
 और अगर न जाऊँ तो तह निकाल बाहर करेंगी
 चले  पर हर कदम पर सोचते जाते थे कि न जाने क्या आफत आए
 जा कर जवान के पास एक कुर्सी पर बैठ गए और बोले   एक अर्ज है हुजूर  मगर शर्त यह है कि आप खफा न हों
 सवाल के जवाब में सिर्फ  हाँ  या  नहीं  कह दें
जवान   बहुत खूब
  हाँ  कहूँगा या  नहीं
दारोगा   हुजूर का गुलाम हूँ
जवान   अजी  आप इतना इसरार क्यों करते हैं  आपको जो कुछ कहना हो कहिए
 मैं बुरा न मानूँगा
दारोगा एक बेगम साहब पूछती हें कि हुजूर अलारक्खी के नाम से वाकिफ हैं
जवान   बस  इतनी ही बात
 अलारक्खी को मैं खूब जानता हूँ
 मगर यह किसने पूछा है
दारोगा   कल सुबह को आप जहाँ कहें  वहाँ आ जाऊँ
 सब बातें तय हो जायँगी
जवान   हजरत  कल तक की खबर न लीजिए  वरना आज रात को मुझे नींद न आएगी
दारोगा ने जा कर बेगम साहब से कहा   हुजूर वह तो इसी वक्त आने को कहते हैं
 क्या कह दूँ
 बेगम बोलीं   कह दो  जरूर साथ चलें
उसी जगह एक नवाब अपने मुसाहबों के साथ बैठे तमाशा देख रहे थे नवाब ने फरमाया   क्यों मियाँ नत्थू  यह क्या बात निकाली है कि जिस जानवर को देखो  बस में आ गया
 अक्ल काम नहीं करती
नत्थू   खुदावंद  बस बात सारी यह है कि ये लोग अक्ल के पुतले हैं
 दुनिया के परदे पर कोई ऐसी चीज नहीं जिसका इल्म इनके यहाँ न हो
 चिड़िया का इल्म इनके यहाँ  हल चलाने का इल्म इनके यहाँ  गाने बजाने का इल्म इनके यहाँ
 कल जो बारहदरी की तरफ से हो कर गुजरा तो देखा  बहुत से आदमी जमा हैं
 इतने में अंगरेजी बाजा बजने लगा तो हुजूर  जो गोरे बाजा बजाते थे  उनके सामने एक एक किताब खुली हुई थी
 मगर बस  धोंतू  धोंतू 
 इसके सिवा कोई बोल ही सुनने में नहीं आया
मिरजा   हुजूर के सवाल का जवाब तो दो
 हुजूर पूछते हैं कि जानवरों को बस में क्योंकर लाए
नत्थू   कहा न कि इनके यहाँ हर बात का इल्म है
 इल्म के जोर से देखा होगा कि कौन जानवर किस पर आशिक है
 बस  वही चीज मुहैया कर ली
नवाब   तसल्ली नहीं हुई
 कोई खास वजह जरूर है
नत्थू   हुजूर  हिंदोस्तान का नट भी वह काम करता है जो किसी और से न हो सके
 बाँस गाड़ दिया  ऊपर चढ़ गया और अँगूठे के जोर से खड़ा हो गया
मिरजा   हुजूर गुलाम ने पता लगा लिया जो कभी झूठ निकले तो नाक कटा डालूँ
 बस  हम समझ गए
 हुजूर आज तक कोई बड़े से बड़ा पहलवान भी शेर से नहीं लड़ सका मगर इस जवान की हिम्मत को देखिए कि अकेला तीन तीन शेरों से लड़ता रहा
 यह आदमी का काम नहीं है  और अगर है तो कोई आदमी कर दिखाए
 हुजूर के सिर की कसम  यह जादू का खेल है
 वल्लाह  जो इसमें फर्क हो तो नाक कटवा डालूँ
नवाब   सुभान अल्लाह  बस यही बात है
नत्थू   हाँ  यह माना
 यहाँ पर हम भी कायल हो गए
 इंसाफ शर्त है
नवाब   और नहीं तो क्या  जरा सा आदमी  और आधे दर्जन शेरों से कुश्ती लड़े
 ऐसा हो सकता है भला
 शेर लाख कमजोर हो जाय  फिर शेर है
 ये सब जादू के जोर से शेर  रीछ और सब जानवर दिखा देते हैं
 असल में शेर वेर कुछ भी नहीं हैं
 सब जादू ही जादू है
नत्थू   हुजूर हर तरह से रुपया खींचते हैं
 हुजूर के सिर की कसम
 हिंदोस्तानी इससे अच्छे शेर बना कर दिखा दें
 क्या यहाँ जादूगरी है ही नहीं
 मगर कदर तो कोई करता ही नहीं
 हुजूर  जरा गौर करते तो मालूम हो जाता कि शेर लड़ते तो थे  मगर पुतलियाँ नहीं फिरती थीं
 बस  यहाँ मालूम हो गया कि जादू का खेल है
जबरखाँ   वल्लाह  मैं भी यही कहने वाला था
 मियाँ नत्थू मेरे मुँह से बात छीन ले गए
नत्थू   भला शेरों को देख कर किसी को डर लगता था
 ईमान से कहिएगा
जबरखाँ   मगर जब जादू का खेल है तो शेर से लड़ने में कमाल ही क्या है
नवाब   और सुनिए  इनके नजदीक कुछ कमाल ही नहीं
 आप तो वैसे शेर बना दीजिए
 क्या दिल्लगीबाजी है
 कहने लगे  इसमें कमाल ही क्या है
मिरजा   हुजूर यह ऐसे ही बेपर की उड़ाया करते हैं
नत्थू   जादू के शेरों से न लड़े तो क्या सचमुच के शेरों से लड़े
 वाह री आपकी अक्ल
नवाब   कहिए  तो उससे  जो समझदार हो
 बेसमझ से कहना फजूल हैं
नत्थू   हुजूर  कमाल यह है कि हजारों आदमी यहाँ बैठे हैं  मगर एक की समझ में न आया कि क्या बात है
नवाब   समझे तो हमीं समझे
मिरजा   हुजूर की क्या बात है
 वल्लाह  खूब समझे
इतने में एक खिलाड़ी ने एक रीछ को अपने ऊपर लादा और दूसरे की पीठ पर एक पाँव से सवार हो कर उसे दौड़ाने लगा
 लोग दंग हो गए
 सुरैया बेगम ने उस आदमी को पचास रुपए इनाम दिए
वकील साहब ने यह कैफियत देखी तो सुरैया बेगम का पता लगाने के लिए बेकरार हो गए
 सलारबख्श से कहा   भैया सलारू  इस बेगम का पता लगाओ
 कोई बड़ी अमीर कबीर मालूम होती है
सलारबख्श   हमें तो यह अफसोस हैं कि तुम भालू क्यों न हुए
 बस  तुम इसी लायक हो कि रस्सों से जकड़ कर दौड़ाए
वकील   अच्छा बचा  क्या घर न चलोगे
सलारबख्श   चलेंगे क्यों नहीं  क्या तुम्हारा कुछ डर पड़ा है
वकील   मालिक से ऐसी बातें करता है
 मगर यार  सुरेया बेगम का पता लगाओ
मियाँ आजाद नवाब और वकील दोनों की बातें सुन सुन कर दिल ही दिल में हँस रहे थे
 इतने में नवाब साहब ने आजाद से पूछा   क्यों जनाब  यह सब नजरबंदी है या कुछ और
आजाद   हजरत  यह सब तिलस्मात का खेल है
 अक्ल काम नहीं करती
नवाब   सुना है  पाँच कोस के उधर का आदमी अगर आए तो उस पर जादू का खाक असर न हो
आजाद   मगर इनका जादू बड़ा कड़ा जादू है
 दस मंजिल का आदमी भी आए तो चकमा खा जाए
नवाब   आपके नजदीक वह कौन अंगरेज बैठा था
आजाद   जनाब  अंगरेज और हिंदोस्तानी कहीं नहीं है
 सब जादू का खेल है
नवाब   इनसे जादू सीखना चाहिए
आजाद   जरूर सीखिए
 हजार काम छोड़ कर
जब तमाशा खत्म हो गया तो सुरैया बेगम ने आजाद को बहुत तलाश कराया  मगर कहीं उनका पता न चला
 वह पहले ही एक अंगरेज के साथ चल दिए थे
 बेगम ने दारोगा जी को खूब डाँटा जौर कहा   अगर तुम उन्हें न लाओगे तो तुम्हारी खाल खिंचवा कर उसमें भुस भरूँगी
सुरैया बेगम मियाँ आजाद की जुदाई में बहुत देर तक रोया कीं  कभी दारोगा पर झल्लाईं  कभी अब्बासी पर बिगड़ीं  फिर सोचतीं कि अलारक्खी के नाम से नाहक बुलवाया  बड़ी भूल हो गई  कभी खयाल करतीं की वादे के सच्चे हैं
 कल शाम को जरूर आएँगे  हजार काम छोड़के आएँगे
 रात भींग गई थी  महरियाँ सो रही थीं  महलदार ऊँघता था  शहर भर में सन्नाटा था  मगर सुरैया बेगम की नींद मियाँ आजाद ने हराम कर दी थी
भरे आते हैं आँसू आँख में ऐ यार क्या बाइस
निकलते हें सदफ से गौहरे शहवार क्या बाइस
सारी रात परेशानी में गुजरी  दिल बेकरार था  किसी पहलू चैन नहीं आता था  सोचतीं कि अगर मियाँ आजाद वादे पर न आए तो कहाँ ढूँढ़ूँगी  बूढ़े दारोगा पर दिल ही दिल में झल्लाती थीं कि पता तक नहीं पूछा
 मगर आजाद तो पक्का वादा कर गए थे  लौट कर जरूर मिलेंगे  फिर ऐसे बेदर्द कैसे हो गए कि हमारा नाम भी सुना और परवा न की
 यह सोचते सोचते उन्होंने यह गजल गानी शुरू की
न दिल को चौन मर कर भी हवाए यार में आए
तड़प कर खुल्द से फिर कूचए दिलदार में आए
अजब राहत मिली  कुछ दीन दुनिया की नहीं परवा
जुनूँ के साया में पहुँचे बड़ी सरकार में आए
एवज जब एक दिल के लाख दिल हों मेरे पहलू में
तड़पने का मजा तब फुरकते दिलदार में आए
नहीं परवा  हमारा सिर जो कट जाए तो कट जाए
थके बाजू न कातिल का न बल तलवार में आए
दमे आखिर वह पोछे अश्क  सफदर  अपने दामन से
इलाही रहम इतना तो मिजाजे यार में आए
सुरैया बेगम को सारी रात जागते गुजरी
सबेरे दारोगा ने आ कर सलाम किया
बेगम   आज का इकरार है न
दारोगा   हाँ हुजूर  खुदा मुझे सुर्खरू करे
 अलारक्खी का नाम सुन कर तो वे बेखुद हो गए
 क्या अर्ज करूँ हुजूर
बेगम   अभी जाइए और चारों तरफ तलाश कीजिए
दारोगा   हुजूर  जरा सबेरा तो हो ले  दो चार आदमियों से मिलूँ  पूछूँ वूछूँ  तब तो मतलब निकले
 यों उटक्करलैस किस मुहल्ले में जाऊँ और किससे पूछूँ
अब्बासी   हुजूर  मुझे हुक्म हो तो मैं भी तलाश करूँ
 मगर भारी सा जोड़ा लूँगी
बेगम   जोड़ा
 अल्लाह जानता है  सिर से पाँव तक जेवर से लदी होगी
बी अब्बासी बन ठन कर चलीं और उधर दारोगा जी मियाने पर लद कर रवाना हुए
 अब्बासी तो खुश खुश जाती थी और यह मुँह बनाए सोच रहे थे कि जाऊँ तो कहाँ जाऊँ
 अब्बासी लहँगा फड़काती हुई चली जाती थी कि राह में एक नवाब साहब की एक महरी मिली
 दोनों में घुल घुल कर बातें होने लगीं
अब्बासी   कहो बहन खुश तो हो
बन्नू   हाँ बहन  अल्लाह का फजल है
 कहाँ चलीं
अब्बासी   कुछ न पूछो बहन  एक साहब का पता पूछती फिरती हूँ
बन्नू   कौन हैं  मैं भी सुनूँ
अब्बासी   यह तो नहीं जानती  पर नाम है मियाँ आजाद
 खासे घबरू जवान हैं
बन्नू   अरे  उन्हें मैं खूब जानती हूँ
 इसी शहर में रहनेवाले हैं
 मगर हैं बड़े नटखट  सामने ही तो रहते हैं
 कहीं रीझी तो नहीं हो
 है तो जवान ऐसा ही
अब्बासी   ऐ  हटो भी
 यह दिल्लगी हमें नहीं भाती
बन्नू   लो  यह मकान आ गया
 इसी में रहते हैं
  जोरू न जाँता  अल्लाह मियाँ से नाता
बन्नू तो अपनी राह गई  अब्बासी एक गली में हो कर एक बुढ़िया के मकान पर पहुँची
 बुढ़िया ने पूछा   अब किस सरकार में हो जी
अब्बासी   सुरैया बेगम के यहाँ
बुढ़िया   और उनके मियाँ का क्या नाम है
अब्बासी   जो तजवीज करो
बुढ़िया   तो क्वाँरी हैं या बेवा
 कोई जान पहचान मुलाकाती है या कोई नहीं है
अब्बासी   एक बूढ़ी सी औरत कभी कभी आया करती हैं
 और तो हमने किसी को आते जाते नहीं देखा
बुढ़िया   कोई देवजाद भी आता जाता है
अब्बासी   क्या मजाल
 चिड़िया तक तो पर नहीं मार सकती
 इतने दिनों में सिर्फ कल तमाशा देखने गई थीं
बुढ़िया   ऐ लो  और सुनो
 तमाशा देखने जाती है और फिर कहती हो कि ऐसी वैसी नहीं हैं
 अच्छा  हम टोह लगा लेंगी
अब्बासी   उन्होंने तो कसम खाई है कि शादी ही न करूँगी  और अगर करूँगी भी तो एक खूबसूरत जवान के साथ जो आपका पड़ोसी है
 मियाँ आजाद नाम है
बुढ़िया   अरे  यह कितनी बड़ी बात है
 गो मैं वहाँ बहुत कम आती जाती हूँ  पर वह मुझे खूब जानते हैं
 बिल्कुल घर का सा वास्ता है
 तुम बैठो  मैं अभी आदमी भेजती हूँ
वह कह कर बुढ़िया ने एक औरत को बुला कर कहा   छोटे मिरजा के पास जाओ और कहो कि आपको बुलाती हें
 या तो हमको बुलाइए या खुद आइए
इस औरत का नाम मुबारक कदम था
 उसने जा कर मिरजा आजाद को बुढ़िया का पैगाम सुनाया   हुजूर  वह खबर सुनाऊँ कि आप भी फड़क जायँ
 मगर इनाम देने का वादा कीजिए
आजाद   नहीं  अगर मालामाल न कर दें
मुबारक   उछल पड़िएगा
आजाद   क्या कोई रकम मिलने वाली है
मुबारक   अजी  वह रकम मिले कि नवाब हो जाओ
 एक बेगम साहबा ने पैगाम भेजा है
 बस  आप मेरी बुढ़िया के मकान तक चले चलिए
आजाद   उनको यहीं न बुला लाओ
मुबारक   मैं बैठी हूँ  आप बुलवा लीजिए
थोड़ी देर में बुढ़िया एक डोली पर सवार आ पहुँची और बोली   क्या इरादे हैं
 कब चलिएगा
आजाद   पहले कुछ बातें तो बताओ
 हसीन है न
बुढ़िया   अजी  हुस्न तो वह है कि चाँद भी मात हो जाय  और दौलत का तो कोई ठिकाना नहीं  तो कब चलने का इरादा है
आजाद   पहले खूब पक्का पोढ़ा कर लो  तो मुझे ले चलो
 ऐसा न हो कि वहाँ चल कर झेंपना पड़े
हमारे मियाँ आजाद और इस मिरजा आजाद में नाम के सिवा और कोई बात नहीं मिलती थी
 वह जितने ही दिलेर  ईमानदार  सच्चे आदमी थे  उतने ही यह फरेबी  जालिए और बदनियत थे
 बहुत मालदार तो थे नहीं  मगर सवा सौ रुपए वसीके के मिलते थे
 अकेला दम  न कोई अजीज  न रिश्तेदार  पल्ले सिरे के बदमाश  चोरों के पीर  उठाईगीरों के लँगोटिए यार  डाकुओं के दोस्त  गिरहकटों के साथी
 किसी की जान लेना इनके बाएँ हाथ का करतब था
 जिससे दोस्ती की  उसी की गरदन काटी
 अमीर से मिल जुल कर रहना और उसकी घुड़की झिड़की सहना  इनका खास पेशा था
 लेकिन जिसके यहाँ दखल पाया  उसको या तो लँगोटी बँधवा दी या कुछ ले दे के अलग हुए
 शहर के महाजन और साहूकार इनसे थरथर काँपते रहते
 जिस महाजन से जो माँगा  उसने हाजिर किया और जो इनकार किया तो दूसरे रोज चोरी हो गई
 इनके मिजाज की अजब कैफियत थी
 बच्चों में बच्चे  बूढ़ों में बूढ़े  जवानों में जवान
 कोई बात ऐसी नहीं जिसका उन्हें तजर्बा न हो
 एक साल तक फौज में भी नौकरी की थी
 वहाँ आपने एक दिन यह दिल्लगी की कि रिसाले के बीस घोड़ों की अगाड़ी पिछाड़ी खोल डाली
 घोड़े हिनहिना कर लड़ने लगे 
 सब लोग पड़े सो रहे थे
 घोड़े जो खुले  तो सब के सब चौंक पडे
 एक बोला   लेना लेना
 चोर चोर
 पकड़ लेना  जाने न पाए
 बड़ी मुश्किल से चंद घोड़े पकड़े गए
 कुछ जख्मी हुए  कुछ भाग गए
 अब तहकीकात शुरू हुई
 मिरजा आजाद भी सबके साथ हमदर्दी करते थे और उस बदमाश पर बिगड़ रहे थे जिसने घोड़े छोड़े थे
 अफसर से बोले   यह शैतान का काम है  खुदा की कसम
अफसर   उसकी गोशमाली की जायगी
आजाद   वह इसी लायक है
 मिल जाय तो चचा ही बन कर छोड़ूँ
खैर  एक बार एक दफ्तर में आप क्लर्क हो गए
 एक दिन आपको दिल्लगी सूझी  अब अमलों के जूते उठा कर दरिया में फेंक दिए
 सरिश्तेदार उठे  इधर उधर जूता ढूँढ़ते हैं  कहीं पता ही नहीं
 नाजिर उठे  जूता नदारद
 पेशकार को साहब ने बुलाया  देखते हैं तो जूता गायब
पेशकार   अरे भाई  कोई साहब जूता ही उड़ा ले गए
चपरासी   हुजूर  मेरा जूता पहन लें
पेशकार   वाह  अच्छा लाला विशुनदयाल  जरा अपना बूट तो उतार दो
लाला विशुनदयाल पटवारी थे
 इनका लक्कड़तोड़ जूता पहन कर पेशकार साहब बड़े साहब के इजलास पर गए
साहब   वेल वेल पेशकार  आज बड़ा अमीर हो गया
 बहुत बड़ा कीमती बूट पहना है
पेशकार   हुजूर  कोई साहब जूता उड़ा ले गए
 दफ्तर में किसी का जूता नहीं बचा
बड़े साहब तो मुस्करा कर चुप हो गए  मगर छोटे साहब बड़े दिल्लगीबाज आदमी थे
 इजलास से उठ कर दफ्तर में गए तो देखते हैं कि कहकहे पर कहकहे पड़ रहे हैं
 सब लोग अपने अपने जूते तलाश रहे हैं
 छोटे साहब ने कहा   हम उस आदमी को इनाम देना चाहते हैं जिसने यह काम किया
 जिस दिन हमारा जूता गायब कर दे  हम उसको इनाम दें
आजाद   और अगर हमारा जूता गायब कर दे तो हम पूरे महीने की तनख्वाह दे दें
एक बार मिरजा आजाद एक हिंदू के यहाँ गए
 वह इस वक्त रोटी पका रहे थे
 आपने चुपके से जूता उतारा और रसोई में जा बैठे  ठाकुर ने डाँट कर कहा   ऐं  यह क्या शरारत
आजाद   कुछ नहीं  हमने कहा  देखें  किस तदबीर से रोटी पकाते हो
ठाकुर   रसोई जूठी कर दी
आजाद   भई  बड़ा अफसोस हुआ
 हम यह क्या जानते थे
 अब यह खाना बेकार जायगा
ठाकुर   नहीं जी  कोई मुसलमान खा लेगा
आजाद   तो हमसे बढ़ कर और कौन है
आजाद बिस्मिल्लाह कह कर थाली में हाथ डालने को थे कि ठाकुर ने ललकारा   हैं   हैं  रसोई तो जूठी कर चुके  अब क्या बरतनों पर भी दाँत है
खैर  आजाद ने पत्तों में खाना खाया और दुआ दी कि खुदा करे  ऐसा एक उल्लू रोज फँस जाए
डोम धारी  तबलिए  गवैए  कलावंत  कथक  कोई ऐसा न था जिससे मिरजा आजाद से मुलाकात न हो
 एक बार एक बीनकार को दो सौ रुपए इनाम दिए
 तब से उस गिरोह में इनकी धाक बैठ गई थी
 एक बार आप पुलिस के इंस्पेक्टर के साथ जाते थे
 दोनों घोड़ों पर सवार थे
 आजाद का घोड़ा टर्रा था और इनसे बिना मजाक के रहा न जाए
 चुपके से उतर पड़े
 घोड़ा हिन हिनाता हुआ इंस्पेक्टर साहब के घोड़े की तरफ चला
 उन्होंने लाख सँभाला  लेकिन गिर ही पड़े
 पीठ में बड़ी चोट आई
अब सुनिए  बुढ़िया और अब्बासी जब बेगम साहब के यहाँ पहुँचीं तो बेगम का कलेजा धड़कने लगा
 फौरन कमरे के अंदर चली गईं
 बुढ़िया ने आ कर पूछा   हुजूर  कहाँ तशरीफ रखती हैं
बेगम   अब्बासी  कहो क्या खबरें हैं
अब्बासी   हुजूर के अकबाल से सब मामला चौकस है
बेगम   आते हैं या नहीं
 बस  इतना बता दो
अब्बासी   हुजूर  आज तो उनके यहाँ एक मेहमान आ गए
 मगर कल जरूर आएँगे
इतने में एक महरी ने आ कर कहा   दारोगा साहब आए हैं
बेगम   आ गए
 जीते आए  बड़ी बात
दारोगा   हाँ हुजूर  आपकी दुआ से जीता आया
 नहीं तो बचने की तो कोई सूरत ही न थी
बेगम   खैर  यह बतलाओ  कहीं पता लगा
दारोगा   हुजूर के नमक की कसम कि शहर का कोई मुकाम न छोड़ा
बेगम   और कहीं पता न चला
 है न
दारोगा   कोई कूचा  कोई गली ऐसी नहीं जहाँ तलाश न की हो
बेगम   अच्छा  नतीजा क्या हुआ
 मिले या न मिले
दारोगा   हुजूर  सुना कि रेल पर सवार हो कर कहीं बाहर जाते हैं
 फौरन गाड़ी किराए की और स्टेशन पर जा पहुँचा  मियाँ आजाद से चार आँखें हुईं कि इतने में सीटी कूकी और रेल खड़खड़ाती हुई चली
 मैं लपका कि दो दो बातें कर लूँ  मगर अंगरेज ने हाथ पकड़ लिया
बेगम   यह सब सच कहते हो न
दारोगा   झूठ कोई और बोला करते होंगे
बेगम   सुबह से तो कुछ खाया न होगा
दारोगा   अगर एक घूँट पानी के सिवा कुछ और खाया हो तो कसम ले लीजिए
अब्बासी   हुजूर  हम एक बात बताएँ तो इनकी शेखी अभी अभी निकल जाए
 कहारों को यहीं बुला कर पूछना शुरू कीजिए
बेगम साहब हो यह सलाह पसंद आई
 एक कहार को बुला कर तहकीकात करने लगीं
अब्बासी   बचा  झूठ बोले तो निकल दिए जाओगे
कहार   हुजूर  हमें तो सिखाया है  वह कह देते हैं
अब्बासी   क्या कुछ सिखाया भी है
कहार   सुबह से अब तक सिखाया ही किए या कुछ और किया
 यहाँ से अपनी ससुराल गए
 वहाँ किसी ने खाने को भी न पूछा तो वहाँ से एक मजलिस में गए
 हिस्से लिए और चख कर बोले   कहीं ऐसी जगह चलो जहाँ किसी की निगाह न पड़े
 हम लोगों ने नाक से बाहर एक तकिए में मियाना उतारा
 दारोगा जी ने वहाँ नानबाई की दुकान से सालन और रोटी मँगा कर खाई
 हम लोगों को चबैने के लिए पैसे दिए
 दिन भर सोया किए
 शाम को हुक्म दिया  चलो
अब्बासी   दारोगा साहब  सलाम
 अजी  इधर देखिए दारोगा साहब
बेगम   क्यों साहब  यह झूठ
 रेल पर गए थे
 बोलिए
दारोगा   हुजूर  यह नमकराम है  क्या अर्ज करूँ
दारोगा का बस चलता तो कहार को जीता चुनवा देते मगर बेबस थे
 बेगम ने कहा   बस  जाओ
 तुम किसी मसरफ के नहीं हो
रात को अब्बासी बेगम साहब से मीठी मीठी बातें कर रही थीं कि गाने की आवाज आई
 बेगम ने पूछा   कौन गाता है
अब्बासी   हुजूर  मुझे मालूम है
 यह एक वकील हैं
 सामने मकान है
 वकील को तो नहीं जानती  मगर उनके यहाँ एक आदमी नौकर है  उसको खूब जानती हूँ
 सलारबख्श नाम है
 एक दिन वकील साहब इधर से जाते थे
 मैं दरवाजे पर खड़ी थी
 कहने लगे   महरी साहब  सलाम
 कहो  तुम्हारी बेगम साहब का नाम क्या है
 मैंने कहा  आप अपना मतलब कहिए  तो कहने लगे   कुछ नहीं  यों ही पूछता था
बेगम   ऐसे आदमियों को मुँह न लगाया करो
अब्बासी   मुखतार है हुजूर  महताबी से मकान दिखाई देता है
बेगम   चलो देखें तो  मगर वह तो न देख लेंगे
 जाने भी दो
अब्बासी   नहीं हुजूर  उनको क्या मालूम होगा
 चुपके से चल कर देख लीजिए
 बेगम साहब महताबी पर गईं तो देखा कि वकील साहब पलंग पर फैले हुए हैं और सलारू हुक्का भर रहा है
 नीचे आईं तो अब्बासी बोली   हुजूर  वह सलारबख्श कहता था कि किसी पर मरते हैं
बेगम   वह कौन थी  जरा नाम तो पूछना
अब्बासी   नाम तो बताया था  मगर मुझे याद नहीं है
 देखिए  शायद जेहन में आ जाय
 आप दस पाँच नाम तो लें
बेगम   नजीरबेगम  जाफरीबेगम  हुसेनीखानम  शिब्बोखानम
अब्बासी    उछल कर  जी हाँ  यही  यहीर शिब्बोखानम नहीं  शिब्बोजान बताया था
सुरैया बेगम ने सोचा इस पगले का पड़ोस अच्छा नहीं  जुल देके चली आई हूँ  ऐसा न हो  ताक झाँक करे
 दरवाजे तक आ ही चुका  अब्बासी और सलारू में बातचीत भी हुई  अब फकत इतना मालूम होना बाकी है कि यही शिब्बोजान हैं
 कहीं हमारे आदमियों पर यह भेद खुल जाय तो गजब ही हो जाय
 किसी तरह मकान बदल देना चाहिए
 रात को इसी खयाल में सो रहीं
 सुबह को फिर वही धुन समाई कि आजाद आएँ और अपनी प्यारी प्यारी सूरत दिखाएँ
 वह अपना हाल कहें  हम अपनी बीती सुनाएँ
 मगर आजाद अब की मेरा यह ठाट देखेंगे तो क्या खयाल करेंगे
 कहीं यह न समझें कि दौलत पा कर मुझे भूल गई
 अब्बासी को बुला कर पूछा   तो आज कब जाओगी
अब्बासी   हुजूर  बस कोई दो घड़ी दिन रहे जाऊँगी और बात की बात में साथ ले कर आ जाऊँगी
उधर मिरजा आजाद बन ठन कर जाने ही को थे कि एक शाह साहब खट पट करते हुए कोठे पर आ पहुँचे
 आजाद ने झुक कर सलाम किया और बोले   आप खूब आए
 बतलाइए  हम जिस काम को जाना चाहते हैं
 वह पूरा होगा या नहीं
शाह   लगन चाहिए
 धुन हो तो ऐसा कोई काम नही हो पूरा न हो
आजाद   गुस्ताखी माफ कीजिए तो एक बात पूछूँ  मगर बुरा न मानिएगा
शाह   गुस्ताखी कैसी  जो कुछ कहना हो शौक से कहो
आजाद   उस पगली औरत से आपको क्यों मुहब्बत है
शाह   उसे पगली न कहो  मैं उसकी सूरत पर नहीं  उसकी सीरत पर मरता हूँ
 मैंने बहुत से औलिया देखे  पर ऐसी औरत मेरी नजर से आज तक नहीं गुजरी
 अलारक्खी सचमुच जन्नत की परी है
 उसकी याद कभी न भूलेगी
 उसका एक आशिक आप ही के नाम का था
इन्हीं बातों में शाम हो गई  आसमान पर काली घटाएँ छा गईं और जोर से मेंह बरसने लगा
 आजाद ने जाना मुल्तवी कर दिया
 सुबह को आप एक दोस्त की मुलाकात को गए
 वहाँ देखा कि कई आदमी मिल कर एक आदमी को बना रहे हैं और तालियाँ बजा रहे हैं
 वह दुबला पतला  मरा पिटा आदमी था
 इनको करीने से मालूम हो गया कि वह चंडूबाज है
 बोले   क्यों भाई चंडूबाज  कभी नौकरी भी की है
चंडूबाज   अजी हजरत  उम्र भर डंड पेले और जोड़ियाँ हिलाईं
 शाही में अब्बाजान की बदौलत हाथी नशीन थे
 अभी पारसाल तक हम भी घोड़े पर सवार हो कर निकलते थे
 मगर जुए की लत थी  टके टके को मुहताज हो गए
 आखिर  सराय में एक भठियारी अलारक्खी के यहाँ नौकरी कर ली
आजाद   किसके यहाँ
चंडूबाज   अलारक्खी नाम था
 ऐसी खूबसूरत कि मैं क्या अर्ज करूँ
आजाद   हाँ  रात को भी एक आदमी ने तारीफ की थी
चंडूबाज   तारीफ कैसी
 तसवीर ही न दिखा दूँ
यह कह कर चंडूबाज ने अलारक्खी की तसवीर निकाली
आजाद   ओ हो हो
अजब है खींची मुसव्विर ने किस तरह तसवीर
कि शोखियों से वह एक रंग पर रहें क्योंकर
चंडूबाज   क्यों  है परी या नहीं
आजाद   परी  परी असली परी
चंडूबाज  उसी सराय में मियाँ आजाद नाम के एक शरीफ टिके थे
 उन पर आशिक हो गईं
 बस  कुछ आप ही की सी सूरत थी
आजाद   अब यह बताओ कि वह आजकल कहाँ है
चंडूबाज   यह तो नहीं जानते  मगर यहीं कहीं हैं
 सराय से तो भाग गई थीं
आजाद ने ताड़ लिया कि अलारक्खी और सुरैया बेगम में कुछ न कुछ भेद जरूर है
 चंडूबाज को अपने घर लाए और खूब चंडू पिलाया
 जब दो तीन छींटे पी चुके तो आजाद ने कहा   अब अलारक्खी का मुफस्सल हाल बताओ
चंडूबाज   अलारक्खी की सूरत तो आप देख ही चुके  अब उनकी सीरत का हाल सुनिए
 शोख  चुलबुली  चंचल  आगभभूका  तीखी चितवन  मगर हँसमुख
 मियाँ आजाद पर रीझ गईं
 अब आजाद ने वादा किया कि निकाह पढ़वाएँगे  मगर कौल हार कर निकल गए
 इन्होंने नालिश कर दी  पकड़ आए  मगर फिर भाग गए
 इसके बाद एक बेगम हुस्नआरा थीं  उस पर रीझे
 उन्होंने कहा   रूम की लड़ाई में नाम पैदा करके आओ तो हम निकाह पर राजी हों
 बस  रूम की राह ली
 चलते वक्त उनकी अलारक्खी से मुलाकात हुई तो उनसे कहा   हुस्नआरा तुम्हें मुबारक हो  मगर हमको न भूल जाना
 आजाद ने कहा  हरगिज नहीं
आजाद   हुस्नआरा कहाँ रहती हैं
चंडूबाज   यह हमें नहीं मालूम
आजाद   अलारक्खी को देखो तो पहचान लो या न पहचानो
चंडूबाज   फौरन पहचान लें
 न पहचानना कैसा
मियाँ चंडूबाज तो पिनक लेने लगे
 इधर अब्बासी मिरजा आजाद के पास आई और कहा   अगर चलना है तो चले चलिए  वरना फिर आने जाने का जिक्र न कीजिएगा
 आपके टालमटोल से वह बहुत चिढ़ गई हैं
 कहती हैं  आना हो तो आएँ और न आना हो तो न आएँ
 यह टालमटोल क्यों करते हैं
आजाद ने कहा   मैं तैयार बैठा हूँ
 चलिए
यह कह कर आजाद ने गाड़ी मँगवाई और अब्बासी के साथ अंदर बैठे
 चंडूबाज कोचबक्स पर बैठे
 गाड़ी रवाना हुई
 सुरैया बेगम के महल पर गाड़ी पहुँची तो अब्बासी ने अंदर जा कर कहा   मुबारक  हुजूर आ गए
बेगम   शुक्र है
अब्बासी   अब हुजूर चिक की आड़ बैठ जायँ
बेगम   अच्छा  बुलाओ
आजाद बरामदे में चिक के पास बैठे
 अब्बासी ने कमरे के बाहर आ कर कहा   बेगम साहब फरमाती हैं कि हमारे सिर में दर्द है  आप तशरीफ ले जाइए
आजाद   बेगम साहब से कह दीजिए कि मेरे पास सिर के दर्द का एक नायाब नुस्खा है
अब्बासी   वह फरमाती हैं कि ऐसे ऐसे मदारी हमने बहुत चंगे किए हैं
आजाद   और अपने सिर के दर्द का इलाज नहीं कर सकतीं
बेगम   आपकी बातों से सिर का दर्द और बढ़ता है
 खुदा के लिए आप मुझे इस वक्त आराम करने दीजिए
आजाद   हम ऐसे हो गए अल्लाह अकबर ऐ तेरी कुदरत
हमारा नाम सुन कर हाथ वह कानों पर धरते हैं
या तो वह मजे मजे की बातें थीं  और अब यह बेवफाई
बेगम   तो यह कहिए कि आप हमारे पुराने जाननेवालों में हैं
 कहिए  मिजाज तो अच्छे हैं
आजाद   दूर से मिजाजपुर्सी भली मालूम नहीं होती
बेगम   आप तो पहेलियाँ बुझवाते है
 ऐ अब्बासी  यह किस अजनबी को सामने ला कर बिठा दिया
 वाह वाह
अब्बासी    मुस्करा कर  हुजूर जबरदस्ती धँस पड़े
बेगम   मुहल्लेवालों को इत्तिला दो
आजाद   थाने पर रपट लिखवा दो और मुश्कें बँधवा दो
यह कह कर आजाद ने अलारक्खी की तसवीर अब्बासी को दी और कहा   इसे हमारी तरफ से पेश कर दो
 अब्बासी ने जा कर बेगम साहब को वह तसवीर दी
 बेगम साहब तसवीर देखते ही दंग हो गईं
 ऐं  इन्हें यह तसवीर कहाँ मिली
 शायद यह तसवीर छिपा कर ले गए थे
 पूछा   इस तसवीर की क्या कीमत है
आजाद   यह बिकाऊ नहीं है
बेगम   तो फिर दिखाई क्यों
आजाद   इसकी कीमत देने वाला कोई नजर नहीं आता
बेगम   कुछ कहिए तो  किस दाम की तस्वीर है
आजाद   हुजूर मिला लें
 एक शाहजादे इस तसवीर के दो लाख रुपए देते थे
बेगम   यह तसवीर आपको मिली कहाँ
आजाद   जिसकी यह तसवीर है उससे दिल मिल गया है
बेगम   जरी मुँह धो आइए
इस फिकरे पर अब्बासी कुछ चौंकी  बेगम साहब से कहा   जरा हुजूर मुझे तो दें
 मगर बेगम ने संदूकचा खोल कर तसवीर रख दी
आजाद   इस शहर की अच्छी रस्म है
 देखने को चीज ली और हजम
 बी अब्बासी  हमारी तसवीर ला दो
बेगम   लाखों कुदूरतें हैं  हजारों शिकायतें
आजाद   किससे
कुदूरत उनको है मुझसे नहीं है सामना जब तक
इधर आँखें मिलीं उनसे उधर दिल मिल गया दिल से
बेगम   अजी  होश की दया करो
आजाद   हम तो इस जब्त के कायल हैं
बेगम    हँस कर  बजा
आजाद   अब तो खिलखिला कर हँस दीं
 खुदा के लिए  अब इस चिक के बाहर आओ या मुझी को अंदर बुलाओ
 नकाब और घूँघट का तिलस्म तोड़ो
 दिल बेकाबू है
बेगम   अब्बासी  इनसे कहो कि अब हमें सोने दें
 कल किसी की राह देखते देखते रात आँखों में कट गई
आजाद   दिन का मौका न था  रात को मेंह बरसने लगा
बेगम   बस बैठे रहो
यह अबस कहते हो  मौका न था और घात न थी
मेहँदी पाँवों में न थी आपके  बरसात न थी
कजअदाई के सिवा और कोई बात न थी
दिन को आ सकते न थे आप तो क्या रात न थी
बस  यही कहिए कि मंजूर मुलाकात न थी
आजाद   माशूकपन नहीं अगर इतनी कजी न हो
अब्बासी दंग थी कि या खुदा  यह क्या माजरा है
 बेगम साहब तो जामे से बाहर ही हुई जातीं हैं
 महरियाँ दाँतों अँगुलियाँ दबा रही थीं
 इनको हुआ क्या है
 दारोगा साहब कटे जाते थे  मगर चुप
बेगम   कोई भी दुनिया में किसी का हुआ है
 सबको देख लिया
 तड़पा तड़पा कर मार डाला
 खैर  हमारा भी खुदा है
आजाद   पिछली बातों को अब भूल जाइए
बेगम   बेमुरौवतों को किसी के दर्द का हाल क्या मालूम
 नहीं तो क्या वादा करके मुकर जाते
आजाद   नालिश भी तो दाग ही आपने
बेगम   इंतजार करते करते नाक में दम आ गया
राह उनकी तकते तकते यह मुद्दत गुजर गई
आँखों को हौसला न रहा इंतजार का
आजाद  बस दिल ही जानता है
 ठान ली थी कि जिस तरह मुझे जलाया है  उसी तरह तरसाऊँगी
 इस वक्त कलेजा बाँसों उछल रहा है
 मगर बेचैनी और भी बढ़ती जाती है
 अब उधर का हाल तो कहो  गए थे
आजाद   वहाँ का हाल न पूछो  दिल पाश पाश हुआ जाता है
सुरैया बेगम ने समझा कि अब पाला हमारे हाथ रहा
 कहा   आखिर  कुछ तो कहो
 माजरा क्या है
आजाद   अजी  औरत की बात का एतबार क्या
बेगम   वाह  सबको शामिल न करो
 पाँचों अँगुलियाँ बराबर नहीं होतीं
 अब यह बतलाइए कि हमसे जो वादे किए थे  वे याद हैं या भूल गए
इकरार जो किए थे कभी हमसे आपने
कहिए  वे याद हैं कि फरामोश हो गए
आजाद   याद हैं
 न याद होना क्या माने
बेगम   आपके वास्ते हुक्का भर लाओ
आजाद   हुक्म हो तो अपने खिदमतगार से हुक्का मँगवा लूँ
 अब्बासी  जरा उनसे कहो  हुक्का भर लाएँ
अब्बासी ने जा कर चंडूबाज से हुक्का भरने को कहा
 चंडूबाज हुक्का ले कर ऊपर गए तो अलारक्खी को देखते ही बोले   कहिए  अलारक्खी साहब  मिजाज तो अच्छे हैं
सुरैया बेगम धक से रह गईं
 वह तो कहिए  खैर गुजरी कि अब्बासी वहाँ पर न थी
 वरना बड़ी किरकिरी होती
 चुपके से चंडूबाज को बुला कर कहा   यहाँ हमारा नाम सुरैया बेगम हैं
 खुदा के वास्ते हमें अलारक्खी न कहना
 यह तो बताओ  तुम इनके साथ कैसे हो लिए
 तुमसे इनसे तो दुश्मनी थी
 चलते वक्त कोड़ा मारा था
चंडूबाज   इसके बारे में फिर अर्ज करूँगा
आजाद   क्या खुदा की शान है कि खिदमतगार को अंदर बुलाया जाय और मालिक तरसे
बेगम   क्यों घबराते हो
 जरा बातें तो कर लेने दो
 उस मुए मसखरे को कहाँ छोड़ा
आजाद   वह लड़ाई पर मारा गया
बेगम   ऐ है  मार डाला गया
 बड़ा हँसोड़ था बेचारा
सुरैया बेगम ने अपने हाथों से गिलौरियाँ बनाईं और अपने ही हाथ से मिरजा आजाद को खिलाईं
 आजाद दिल में सोच रहे थे कि या खुदा  हमने कौन सा ऐसा सवाब का काम किया  जिसके बदले में तू हम पर इतना मिहरबान हो गया है
 हालाँकि न कभी की जान  न पहचान
 यकीन हो गया कि जरूर हमने कोई नेक काम किया होगा
 चंडूबाज को भी हैरत हो रही थी कि अलारक्खी ने इतनी दौलत कहाँ पाई
 इधर उधर भौचक्के हो हो कर देखते थे  मगर सबके सामने कुछ पूछना अदब के खिलाफ समझते थे
 इतने में आजाद बोले   जमाना भी कितने रंग बदलता है
सुरैया बेगम   हाँ  यह तो पुराना दस्तूर है
 लोग इकरार कुछ करते हैं और करते कुछ हैं
आजाद   यों नहीं कहतीं कि लोग चाहते कुछ हैं और होता कुछ और है
सुरैया बेगम   दो चार दिन और सब्र करो
 जहाँ इतने दिनों खामोश रहे  अब चंद रोज तक और चुपके रहो
चंडूबाज   खुदावंद  ये बातें तो हुआ ही करेंगी  अब चलिए  कल फिर आइएगा
 मगर पहले बी अला
सुरैया बेगम   जरा समझ बूझ कर
चंडूबाज   कुसूर हुआ
आजाद   हम समझे ही नहीं  क्या कुसुर हुआ
सुरैया बेगम   एक बात है
 यह खूब जानते हैं
आजाद   फिर अब चलूँ
 मगर ऐसा न हो कि यह सारा जोश दो चार दिन में ठंडा पड़ जाय
 अगर ऐसा हुआ तो मैं जान दे दूँगा
सुरैया बेगम   मैं तो खुद ही कहने को थी
 तुम मेरी जबान से बात छीन ले गए
आजाद   हमारी मुहब्बत का हाल खुदा ही जानता है
सुरैया बेगम   खुदा तो सब जानता है  मगर आपकी मुहब्बत का हाल हमसे ज्यादा और कोई नहीं जानता
 या  चंडूबाज की तरफ इशारा करके  यह जानते हैं
 याद है न
 अगर अब की भी वैसा ही इकरार है तो खुदा ही मालिक है
आजाद   अब उन बातों का जिक्र ही न करो
सुरैया बेगम   हमें इस हालत में देख कर तुम्हें ताज्जुब तो जरूर हुआ होगा कि इस दरजे पर यह कैसी पहुँच गई
 वह बूढ़ा याद है जिसकी तरफ से आपने खत लिखा था
आजाद मिरजा कुछ जानते होते तो समझते  हाँ हाँ कहते जाते थे
आखिर इतना कहा   तुम भी तो वकील के पास गई थीं
 और हमको पकड़वा बुलाया था
 मगर सच कहना  हम भी किस चालाकी से निकल भागे थे
सुरैया बेगम   और उसका आप को फख्र है
 शरमाओ न शरमाने दो
आजाद   अजी  वह मौका ही और था
सुरैया बेगम ने अपना सारा हाल कह सुनाया
 अपना जोगिन बनना  शहसवार का आना  थानेदार के घर से भागना  फिर वकील साहब के यहाँ फँसना  गरज कर सारी बातें कह सुनाईं
आजाद   ओफ् ओह  बहुत मुसीबतें उठाईं
सुरैया बेगम   अब तो जी चाहता है कि शुभ घड़ी निकाह हो तो सारा गम भूल जाय
चंडूबाज   हम बेगम साहब की तरफ होंगे
 आप ही ने तो कोड़ा जमाया था
आजाद   कोड़ा अभी तक नहीं भूले
 हम तो बहुत सी बातें भूल गए
सुरैया बेगम   अब तो रात बहुत ज्यादा गई  क्यों न नीचे जा कर दारोगा साहब के कमरे में सो रहो
आजाद उठने ही को थे कि अजान की आवाज कान में आई
 बातों में तड़का हो गया
 आजाद यहाँ से चले तो रास्ते में सुरैया बेगम का हाल पूछने लगे
 क्यों जी  बेगम साहब हमको वही आजाद समझती हैं
 क्या हमारी उनकी सूरत बिलकुल मिलती है
चंडूबाज   जनाब  आप उनसे बीस हैं  उन्नीस नहीं
आजाद   तुमने कहीं कह तो नहीं दिया कि और आदम है
चंडूबाज   वाह वाह  मैं कह देता तो आप वहाँ धँसने भी पाते
 अब कहिए तो जा कर जड़ दूँ
 बस  ऐसी ही बातों से तो आग लग जाती है
ये बातें करते हुए आजाद घर पहुँचे और गाड़ी से उतरने ही को थे कि कई कान्स्टेबलों ने उनको घेर लिया  आजाद ने पैंतरा बदल कर कहा   ऐं  तुम लोग कौन हो
जमादार ने आगे बढ़ कर वारंट दिखाया और कहा   आप मेरी हिरासत में हैं
चंडूबाज दबके दबके गाड़ी में बैठे थे
 एक सिपाही ने उनको भी निकाला
 आजाद ने गुस्से में आ कर दो कान्स्टेबलों को थप्पड़ मारे  तो उन सबों ने मिल कर उनकी मुश्कें कस लीं और थाने की तरफ ले चले
 थानेदार ने आजाद को देखा तो बोले   आइए मिरजा साहब  बहुत दिनों के बाद आप नजर आए
 आज आप कहाँ भूल पड़े
आजाद   क्या मरे हुए से दिल्लगी करते हो
 हवालात से बाहर निकाल दो तो मजा दिखाऊँ
 इस वक्त जो चाहो  कह लो  मगर इज्जलास पर सारी कलई खोल दूँगा
 जिस जिस आदमी से तुमने रिश्वत ली है  उनको पेश करूँगा  भाग कर जाओगे कहाँ
थानेदार   रस्सी जल गई  मगर रस्सी का बल न गया
आजाद तो डींगें मार रहे थे और चंडूबाज को चंडू की धुन सवार थी
 बोले   अरे यारो  जरी चंडू पिलवा दो भई
 आखिर इतने आदमियों में कोई चंडूबाज भी है  या सब के सब रूखे ही हैं
थानेदार   अगर आज चंडू न मिले तो क्या हो
चंडूबाज   मर जायँ और क्या हो
थानेदार   अच्छा देखें  कैसे मरते हो
 कोई शर्त बदता है
 हम कहते हैं कि अगर इसको चंडू न मिले तो यह मर जाय
इन्स्पेक्टर   और हम कहते हैं कि यह कभी न मरेगा
चंडूबाज   वाह री तकदीर  समझे थे  अलारक्खी के यहाँ अब चैन करेंगे  चैन तो रहा दूर  किस्मत यहाँ ले आई
थानेदार   अलारक्खी कौन
 यह बता दो  तो चंडू मँगा दूँ
चंडूबाज   साहब  एक औरत है जो सराय में रहती थी
अब सुनिए  शाम के वक्त सुरैया बेगम बन ठन कर बैठी आजाद का इंतजार कर रही थी
 मगर आजाद तो हवालात में थे
 वहाँ आता कौन
 अब्बासी को आजाद के गिरफ्तार होने की खबर तो मिल गई  मगर उसने सुरैया बेगम से कहा नहीं
शाहजादा हुमायूँ फिर कई महीने तक नेपाल की तराई में शिकार खेल कर लौटे तो हुस्नआरा की महरी अब्बासी को बुलवा भेजा
 अब्बासी ने शाहजादा के आने की खबर सुनी तो चमकती हुई आई
 शाहजादे ने देखा तो फड़क गए
 बोले   आइए  बी महरी साहबा हुस्नआरा बेगम का मिजाज तो अच्छा है
 अब्बासी   हाँ  हुजूर
शाहजादा   और दूसरी बहन
 उनका नाम तो हम भूल गए
अब्बासी   बेशक  उनका नाम तो आप जरूर ही भूल गए होंगे
 कोठे पर से धूप में आईना दिखाए  घूरा घरी किए और लोगों से पूछे   बड़ी बहन ज्यादा हसीन हैं या छोटी
 है ताज्जुब की बात कि नहीं
शाहजादा   हमें तो तुम हसीन मालूम होती हो
अब्बासी   हुजूर तो मुझे शर्मिंदा करते हैं
 अल्लाह जानता है  क्या मिजाज पाया है
 यही हँसना बोलना रह जाता है हुजूर
शाहजादा   अब किसी तरकीब से ले चलो
अब्बासी   हुजूर  भला मैं कैसे ले चलूँ
 रईसों का घर  शरीफों की बहूबेटियों में पराए मर्द का क्या काम
शाहजादा   कोई तरकीब सोचो  आखिर किस दिन काम आओगी
अब्बासी   आज तो किसी तरह मुमकिन नहीं
 आज एक मिस आनेवाली हैं
शाहजादा   फिर किसी तरकीब से मुझे वहाँ पहुँचा दो
 आज तो आँखें सेकने का खूब मौका है
अब्बासी   अच्छा  एक तदबीर है
 आज बाग ही में बैठक होगी
 आप चल कर किसी दरख्त पर बैठ रहें
शाहजादा   नहीं भाई  यह हमें पसंद नहीं
 कोई देख ले तो नाहक उल्लू बनूँ
 बस  तुम बागबान को गाँठ लो
 यही एक तदबीर है
अब्बासी ने आ कर माली को लालच दिया
 कहा   अगर शाहजादा को अंदर पहुँचा दो तो दो अशर्फियाँ इनाम दिलवाऊँ
 माली राजी हो गया
 तब अब्बासी ने आ कर शाहजादे से कहा   लीजिए हजरत  फतह है
 मगर देखिए  धोती और मिर्जई पहननी पड़ेगी और मोटे कपड़े की भद्दी सी टोपी दीजिए  तब वहाँ पहुँच पाइएगा
शाम को हुमायूँ फर ने माली का वेश बनाया और माली के साथ बाग में पहुँचे तो देखा कि बाग के बीचोंबीच एक पक्का और ऊँचा चबूतरा है और चारों बहने कुर्सियों पर बैठी मिस फैरिंगटन से बातें कर रही हैं
 माली ने फूलों का एक गुलदस्ता बना कर दिया और कहा   जा कर मेज पर रख दो
 हुमायूँ फर ने मिस साहब को झुक कर सलाम किया और एक कोने में चुपचाप खड़े हो गए
सिपहआरा   हीरा हीरा  यह कौन है
हीरा   हुजूर  गुलाम है आपका
 मेरा भाँजा है
सिपहआरा   क्या नाम है
हीरा   लोग हुमायूँ कहते हैं हुजूर
सिपहआरा   आदमी तो सलीकेदार मालूम होता है
 अरे हुमायूँ  थोड़े फूल तोड़ ले और महरी को दे दे कि मेरे सिरहाने रख दे
शाहजादा ने फूल तोड़ कर महरी को दिए और फूलों के साथ रूमाल में एक रुक्का बाँध दिया
 खत का मजमून यह था
मेरी जान
अब सब्र की ताकत नहीं
 अगर जिलाना हो तो जिला लो  वरना कोई हिकमत काम न आएगी
हुमायूँ फर
जब शाहजादा हुमायूँ फर चले गए तो सिपहआरा ने माली से कहा   अपने भाँजे को नौकर रख लो
माली   हुजूर  सरकार ही का नमक तो खाता है
 यों भी नौकर है  वों भी नौकर है
सिपहआरा   मगर हुमायूँ तो मुसलमानों का नाम होता है
माली   हाँ हुजूर  वह मुसलमान हो गया है
दूसरे दिन शाम को सिपहआरा और हुस्नआरा बाग में आईं तो देखा  चबूतरे पर शतरंज के दो नक्शे खिंचे हुए हैं
सिपहआरा   कल तक तो ये नक्शे नहीं थे
 अहाहा  हम समझ गए
 हुमायूँ माली ने बनाए होंगे
माली   हाँ हुजूर  उसी ने बनाया है
सिपहआरा   बहन  जब जानें कि नक्शा हल कर दो
हुस्नआरा   बहुत टेढ़ा नक्शा है
 इसका हल करना मुश्किल है  माली से  क्यों जी  तुम्हारे भाँजे को शतरंज खेलना किसने सिखाया
माली   हुजूर  उसको शौक है  लड़कपन से खेलता है
हुस्नआरा   उससे पूछो  इस नक्शे को हल कर देगा
माली   कल बुलवा दूँगा हुजूर
सिपहआरा   इसका भाँजा बड़ा मनचला मालूम होता है
हुस्नआरा   हाँ  होगा
 इस जिक्र को जाने दो
सिपहआरा   क्यों क्यों  बाजीजान
 तुम्हारे चेहरे का रंग क्यों बदल गया
हुस्नआरा   कल इसका जवाब दूँगी
सिपहआरा   नहीं  आखिर बताओ तो
 तुम इस वक्त खफा क्यों हो
हुस्नआरा   यह मिरजा हुमायूँ फर की शरारत है
सिपहआरा   ओफ ओह
 यह हथकंडे
हुस्नआरा    माली से  सच सच बता  यह हुमायूँ कौन है
 खबरदार जो झूठ बोला
सिपहआरा   भाँजा है तेरा
माली   हुजूर
 हुजूर
हुस्नआरा   हुजूर हुजूर लगाई है  बताता नहीं
 तेरा भाँजा और यह नक्शे बनाए
माली   हुजूर  मैं माली नहीं हूँ  जाति का कायस्थ हूँ  मगर घर बार छोड़ कर बागवानी करने लगा
 हमारा भाँजा पढ़ा लिखा हो तो कौन ताज्जुब की बात है
हुस्नआरा   चल झूठे  सच सच बता
 नहीं अल्लाह जानता है  खड़े खड़े निकलवा दूँगी
सिपहआरा अपने दिल में सोचने लगी कि हुमायूँ फर ने बेतौर पीछा किया
 और फिर अब तो उनको खबर पहुँच ही गई है तो फिर माली बनने की क्या जरूरत है
हुस्नआरा   खुदा गवाह है
 सजा देने के काबिल आदमी है
 भलमनसी के यह मानी नहीं हैं कि किसी के घर में माली या चमार बन कर घुसे
 यह हीरा निकाल देने लायक है
 इसको कुछ चटाया होगा
 जभी फिसल पड़ा
माली के होश उड़ गए
 बोला   हुजूर मालिक हैं
 बीस बरस से इस सरकार का नमक खाता हूँ  मगर कोई कुसूर गुलाम से नहीं हुआ
 अब बुढ़ापे में हुजूर यह दाग न लगाएँ
हुस्नआरा   कल अपने भाँजे को जरूर लाना
सिपहआरा   अगर कुसूर हुआ है तो सच सच कह दे
माली   हुजूर  झूठ बोलने की तो मेरी आदत नहीं
दूसरे दिन शाहजादा ने माली को फिर बुलवाया और कहा   आज एक बार और दिखा दो
माली   हुजूर  ले चलने में तो गुलाम को उज्र नहीं  मगर डरता हूँ कि कहीं बुढ़ापे में दाग न लग जाय
शाहजादा   अजी वह मौकूफ कर देंगी तो हम नौकर रख लेंगे
माली   सरकार  मैं नौकरी को नहीं  इज्जत को डरता हूँ
शाहजादा   क्या महीना पाते हो
माली     रुपए मिलते हैं हुजूर
शाहजादा   आज से छः रुपए यहाँ से तुम्हारी जिंदगी भर मिला करेंगे
 क्यों  हमारे आने के बाद औरतें कुछ कहती नहीं थीं
माली   आपस में कुछ बातें करती थीं  मगर मैं सुन नहीं सका
 तो मैं शाम को आऊँगा
शाहजादा   तुम डरो नहीं  तुम्हारा नुकसान नहीं होने पाएगा
माली तो सलाम करके रवाना हुआ और हुमायूँ फर दुआ माँगने लगे कि किसी तरह शाम हो
 बार बार कमरे के बाहर जाते  बार बार घड़ी की तरफ देखते
 सोचे  आओ जरा सो रहें
 सोने में वक्त भी कट जायगा और बेकरारी भी कम हो जायगी
 लेटे  मगर बड़ी देर तक नींद न आई
 खाना खाने के बाद लेटे तो ऐसी नींद आई कि शाम हो गई
 उधर सिपहआरा ने हीरा माली को अकेले में बुला कर डाँटना शुरू किया
 हीरा ने रो कर कहा   नाहक अपने भाँजे को लाया
 नहीं तो यह लथाड़ क्यों सुननी पड़ती
सिपहआरा   कुछ दीवाना हुआ है बुड्ढे
 तेरा भाँजा और इतना सलीकेदार
 इतना हसीन
हीरा   हुजूर  अगर भाँजा न हो तो नाक कटवा डालूँ
सिपहआरा    महरी से  जरा तू इसे समझा दे कि अगर सच सच बतला दे तो कुछ इनाम दूँ
महरी ने माली को अलग ले जा कर समझाना शुरू किया   अरे भले आदमी बता दे
 जो तेरा रत्ती भर नुकसान हो तो मेरा जिम्मा
हीरा   इस बुढ़ौती में कलंक का टीका लगवाना चाहती हो
महरी   अब मुझसे तो बहुत उड़ो नहीं  शाहजादा हुमायूँ फर के सिवा और किसकी इतनी हिम्मत नहीं हो सकती
 बता  थे वहीं कि नहीं
हीरा   हाँ आए तो वही थे
महरी    सिपहआरा से  लीजिए हुजूर  अब इसे इनाम दीजिए
सिपहआरा   अच्छा हीरा  आज जब वह आएँ तो यह कागज दे देना
इत्तिफाक से हुस्नआरा बेगम भी टहलती हुई आ गईं
 वह भी दफ्ती पर एक शेर लिख लाई थीं
 सिपहआरा को दे कर बोलीं   हीरा से कह दो  जिस वक्त हुमायूँ फर आएँ  यह दफ्ती दिखा दे
सिपहआरा   ऐ तो बाजी  जब हुमायूँ फर हों भी
हुस्नआरा   कितनी सादी हो
 जब हों भी
सिपहआरा   अच्छा  हुमायूँ फर ही सही
 यह शेर तो सुनाओ
हुस्नआरा   हमने यह लिखा है
असीरे हिर्स वशहवत हर कि शुद नाकाम मीबाशद
दरीं आतश कसे गर पुख्ता बाशद खाम मीबाशद
जो आदमी हिर्स और शहवत में कैद हो गया  वह नाकाम रहता है
 इस आग में अगर कोई पका भी हो तो भी कच्चा रहता है
हीरा ने झुक कर सलाम किया और शाम को हुमायूँ फर के मकान पहुँचा
हुमायूँ   आ गए
 अच्छा  ठहरो
 आज बहुत सोए
हीरा   खुदावंद  बहुत खफा हुई और कहा कि हम तुमको मौकूफ कर देंगे
हुमायूँ   तुम इसकी फिक्र न करो
हीरा   हुजूर  मुझे आध सेर आटे से मतलब है
झुटपुटे वक्त हुमायूँ हीरा के साथ बाग में पहुँचे
 यहाँ हीरा ने दोनों बहनों के लिखे हुए शेर हुमायूँ फर को दिखाए
 अभी वह पढ़ ही रहे थे कि हुस्नआरा बाग में आ गई और हीरा को बुला कर कहा   तुम्हारा भाँजा आया
हीरा   हाजिर है हुजूर
हुस्नआरा   बुलाओ
हुमायूँ ने आ कर सलाम किया और गरदन झुका ली
हुस्नआरा   तुम्हारा क्या नाम है जी
हुमायूँ   हुमायूँ
हुस्नआरा   क्यों साहब  मकान कहाँ है
हुमायूँ
घर बार से क्या फकीर को काम
क्या लीजिए छोड़े गाँव का नाम
हुस्नआरा   अक्खाह  आप शायर भी हैं
हुमायूँ   हुजूर  कुछ बक लेता हूँ
हुस्नआरा   कुछ सुनाओ
हुमायूँ   हुक्म हो तो जमीन पर बैठ जाऊँ
सिपहआरा   बड़े गुस्ताख हो तुम
 कहीं नौकर हो
हुमायूँ   जी हाँ हुजूर  आजकल शाहजादा हुमायूँ फर की बहन के यहाँ नौकर हूँ
इतने में बड़ी बेगम आ गईं
 हुमायूँ फर मारे खौफ के भाग गए
सुरैया बेगम ने आजाद मिरजा के कैद होने की खबर सुनी तो दिल पर बिजली सी गिर पड़ी
 पहले तो यकीन न आया  मगर जब खबर सच्ची निकली तो हाय हाय करने लगी
अब्बासी   हुजूर  कुछ समझ में नहीं आया
 मगर उनके एक अजीज हैं
 वह पैरवी करने वाले हैं
 रुपए भी खर्च करेंगे
सुरैया बेगम   रुपया निगोड़ा क्या चीज है
 तुम जा कर कहो कि जितने रुपयों की जरुरत हो  हमसे लें
अब्बासी आजाद मिरजा के चाचा के पास जा कर बोली   बेगम साहब ने मुझे आपके पास भेजा है और कहा है कि रुपए की जरूरत हो तो हम हाजिर हैं
 जितने रुपए कहिए  भेज दें
यह बड़े मिरजा आजाद से भी बढ़ कर बगड़ेबाज थे
 सुरैया बेगम के पास आ कर बोले   क्या कहूँ बेगम साहब  मेरी तो इज्जत खाक में मिल गई
सुरैया बेगम   या मेरे अल्लाह  क्या यह गजब हो गया
बड़े मिरजा   क्या करूँ  सारा जमाना तो उनका दुश्मन है
 पुलिस से अदावत  अमलों से तकरार
 मेरे पास इतने रुपए कहाँ कि पैरवी करूँ
 वकील बगैर लिए दिए मानते नहीं
 जान अजाब में है
सुरैया बेगम   इसकी तो आप फिक्र ही न करें
 सब बंदोबस्त हो जायगा
 सौ दो सौ  जो कहिए  हाजिर है
बड़े मिरजा   फौजदारी के मुकदमे में ऊँचे वकील जरा लेते बहुत हैं
 मैं कल एक बैरिस्टर के पास गया था
 उन्होंने कहा कि एक पेशी के दो सौ लूँगा
 अगर आप चार सौ रुपए दे दें तो उम्मेद है कि शाम तक आजाद तुम्हारे पास आ जायँ
बेगम साहब ने चार सौ रुपए दिलवा दिए
 बड़े मिरजा रुपए ले कर बाहर गए और थोड़ी देर के बाद आ कर चारपाई पर धम से गिर पड़े और बोले   आज तो इज्जत ही गई थी  मगर खुदा ने बचा लिया
 मैं जो यहाँ से गया तो एक साहब ने आ कर कहा   आजाद मिरजा को थानेदार हथकड़ी पहना कर चौक से ले जाएगा
 बस  मैंने अपना सिर पीट लिया
 इत्तिफाक से एक रिसालदार मिल गए
 उन्होंने मेरी यह हालत देखी तो कहा   दो सौ रुपए दो तो पुलिसवालों को गाँठ लूँ
 मैंने फौरन दो सौ रुपए निकाल कर उनके हाथ पर रखे
 अब दो सौ और दिलवाइए तो वकीलों के पास जाऊँ
 बेगम ने दो सौ रुपए और दिलवा दिए
 बड़े मिरजा दिल में खुश हुए  अच्छा शिकार फँसा
 रुपए ले कर चलते हुए
इधर सुरैया बेगम रो रो कर आँखें फोड़े डालती थी
 महरियाँ समझातीं  दिन रात रोने से क्या फायदा  अल्लाह पर भरोसा रखिए  उसकी मर्जी हुई तो आजाद मिरजा दो चार दिन में घर आएँगे
 मगर ये नसीहतें बेगम साहब पर कुछ असर न करती थीं
 एक दिन एक महरी ने आ कर कहा   हुजूर  एक औरत ड्योढ़ी पर खड़ी है
 कहिए तो बुलाऊँ
 बेगम ने कहा   बुला लो
 वह औरत परदा उठा कर आँगन में दाखिल हुई और झुक कर बेगम को सलाम किया
 उसकी सजधज सारी दुनिया की औरतों से निराली थी
 गुलबदन का चुस्त पाजामा  बाँका अमामा  मखमल का दगला  उस पर हलमा कारचोबी का काम  हाथ में आबनूस का पिंजड़ा  उसमें एक चिड़िया बैठी हुई
 सारा घर उसी की ओर देखने लगा
 सब की सब दंग थीं कि या खुदा  यह उठती जवानी  गुलाब सा रंग और यों गली कूचों की सैर करती फिरे
 अब्बासी बोली   क्यों बीबी तुम्हारा मकान कहाँ है
 और यह पहनावा किस मुल्क का है
 तुम्हारा नाम क्या है बीबी
औरत   हमारा घर मन चले जवानों का दिल है और नाम माशूक
यह कह कर उसने पिंजड़ा सामने रख दिया और यों चहकने लगी   हुजूर  आपको यकीन न आएगा
 कल मैं परिस्तान में बैठी वहाँ की सैर देख रही थी कि पहाड़ पर बड़े जोरों की आँधी आई और इतनी गर्द उड़ी कि आसमान के नीचे एक और आसमान नजर आने लगा
 इसके साथ ही घड़घड़ाहट की आवाज आई और एक उड़नखटोला आसमान से उतर पड़ा
अब्बासी   अरे  उड़नखटोला
 इसका जिक्र तो कहानियों में सुना करते थे
औरत   बस हुजूर  उस उड़नखटोले में से एक सचमुच की परी उतरी और दम के दम में खटोला गायब हो गया
 वह परी असल में परी न थी  वह एक इनसान था
 मैं उसे देखते ही हजार जान से आशिक हो गई
 अब सुना है कि वह बेचारा कहीं कैद हो गया है
सुरैया बेगम   क्या  कैद है
 भला  उस जवान का नाम भी तुम्हें मालूम है
औरत   जी हाँ  हुजूर  मैंने पूछ लिया है
 उसे आजाद कहते हैं
सुरैया बेगम   अरे
 यह तो कुछ और ही गुल खिला
 किसी ने तुम्हें बहका तो नहीं दिया
औरत   हुजूर  वह आपके यहाँ भी आए थे
 आप भी उन पर रीझी हुई हैं
सुरैया बेगम   मुझे तो तुम्हारी सब बातें दीवानों की बकझक मालूम होती हैं
 कहाँ  परी  कहाँ आजाद  कहाँ उड़नखटोला
 समझ में कोई बात नहीं आती
औरत   इन बातों को समझने के लिए जरा अक्ल चाहिए
यह कह कर उसने पिंजड़ा उठाया और चली गई
थोड़ी देर में दारोगा साहब ने अंदर आ कर कहा   दरवाजे पर थानेदार और सिपाही खड़े हैं
 मिरजा आजाद जेल से भाग निकले हैं
 और वही आज औरत के भेस में आए थे
 बेगम साहब के होश हवास गायब हो गए
 अरे  यह आजाद थे
आजाद अपनी फौज के साथ एक मैदान में पड़े हुए थे कि एक सवार ने फौज में आ कर कहा   अभी बिगुल दो
 दुश्मन सिर पर आ पहुँचा
 बिगुल की आवाज सुनते ही अफसर  प्यादे  सवार सब चौंक पड़े
 सवार ऐंठते हुए चले  प्यादे अकड़ते हुए बढ़े
 एक बोला   मार लिया है
 दूसरे ने कहा   भगा दिया है
 मगर अभी तक किसी को मालूम नहीं कि दुश्मन कहाँ है
 मुखबिर दौड़ाए गए तो पता चला कि रूस की फौज दरिया के उस पार पैर जमाए खड़ी है
 दरिया पर पुल बनाया जा रहा है और अनोखी बात यह थी कि रूसी फौज के साथ एक लेडी  शहसवारों की तरह रान पटरी जमाए  कमर से तलवार लटकाए  चेहरे पर नकाब से छिपाए  अजब शोखी और बाँकपन के साथ लड़ाई में शरीक होने के लिए आई है
 उसके साथ दस जवान औरतें घोड़ों पर सवार चली आ रही हैं
 मुखबिर ने इन औरतें की कुछ ऐसी तारीफ की कि लोग सुन कर दंग रह गए
 बोला   इस रईसजादी ने कसम खाई है कि उम्र भर क्वाँरी रहूँगी
 इसका बाप एक मशहूर जनरल था  उसने अपनी प्यारी बेटी को शहसवारी का फन खूब सिखाया था
 रूस में बस यही एक औरत है जो तुर्कों से मुकाबला करने के लिए मैदान में आई है
 उसने कसम खाई है कि आजाद का सिर ले कर जार के कदमों पर रख दूँगी
आजाद   भला  यह तो बतलाओ कि अगर वह रईस की लड़की है तो उसे मैदान से क्या सरोकार
 फिर मेरा नाम उसको क्योंकर मालूम हुआ
मुखबिर   अब यह तो हुजूर  वही जानें  उनका नाम किस क्लारिसा है
 वह आपसे तलवार का मुकाबिला करना चाहती हैं
 मैदान में अकेले आप से लड़ेंगी  जिस तरह पुराने जमाने में पहलवानों में लड़ाई का रिवाज था
आजाद पाशा के चेहरे का रंग उड़ गया
 अफसरों ने उनको बनाना शुरू किया
 आजाद ने सोचा  अगर कबूल किए लेता हूँ तो नतीजा क्या
 जीता  तो कोई बड़ी बात नहीं
 लोग कहेंगे  लड़ना भिड़ना औरतों का काम नहीं
 अगर चोट खाई तो जग की हँसाई होगी
 मिस मीडा ताने देंगी
 अलारक्खी आड़े हाथों लेंगी कि एक छोकरी से चरका खा गए
 सारी डींग खाक में मिल गई
 और अगर इनकार करते हैं तो भी तालियाँ बजेंगी कि एक नाजुकबदन औरत के मुकाबिले से भागे
 तब खुद कुछ फैसला न कर सके तो पूछा   दिल्लगी तो हो चुकी  अब बतलाइए कि मुझे क्या करना चाहिए
जनरल   सलाह यही है कि अगर आपको बहादुरी का दावा है तो कबूल कर लीजिए  वरना चुपके ही रहिए
आजाद   जनाब  खुदा ने चाहा तो एक चोट न खाऊँ और बेदाग लौट आऊँ
 औरत लाख दिलेर हो  फिर भी औरत है
जनरल   यहाँ मूँछों पर ताव दे लीजिए  मगर वहाँ कलई खुल जायगी
अनवर पाशा   जिस वक्त वह हसीना हथियार कस कर सामने आएगी  होश उड़ जाएँगे
 गश पर गश आएँगे
 ऐसी हसीन औरत से लड़ना क्या कुछ हँसी है
 हाथ न उठेगा
 मुँह की खाओगे
 उसकी एक निगाह तुम्हारा काम तमाम कर देगी
आजाद   इसकी कुछ परवा नहीं
 यहाँ तो दिली आरजू है कि किसी नाजनीन की निगाहों के शिकार हों
यही बातें हो रही थी कि एक आदमी ने कहा   कोई साहब हजरत आजाद को ढूँढ़ते हुए आए हैं
 अगर हुक्म हो  तो बुला लाऊँ
 बड़े तीखे आदमी हें
 मुझसे लड़ पड़े थे
 आजाद ने कहा  उसे अंदर आने दो
 सिपाही के जाते ही मियाँ खोजी अकड़ते हुए आ पहुँचे
आजाद   मुद्दत के बाद मुलाकात हुई  कोई ताजा खबर कहिए
खोजी   कमर तो खोलने दो  अफीम घोलूँ  चुस्की लगाऊँ तो होश आए
 इस वक्त थका माँदा  मरा मिटा आ रहा हूँ
 साँस तक नहीं समाती है
आजाद   मिस मीडा का हाल तो कहो
खोजी   रोज कुम्मैत घोड़े पर सवार दरिया किनारे जाती हैं
 रोज अखबार पढ़ती हैं
 जहाँ तुम्हारा नाम आया  बस  रोने लगीं
आजाद   अरे  यह अँगुली में क्या हुआ है जी
 जल गई थी क्या
खोजी   जल नहीं गई थी जी  यह अपनी सूरत गले का हार हुई
आजाद   ऐ  यह माजरा क्या है
 एक कान कौन कतर ले गया है
खोजी   न हम इतने हसीन होते  न परियाँ जान देतीं
आजाद   नाक भी कुछ चिपटी मालूम होती है
खोजी   सूरत  सूरत
 यही सूरत बला ए जान हो गई
 इसी के हाथों यह दिन देखना पड़ा
आजाद   सूरत मूरत नहीं  आप कहीं से पिट कर आए हैं
 कमजोर  मार खाने की निशानी  किसी से भिड़ पड़े होंगे
 उसने ठोंक डाला होगा
 यही बात हुई है न
खोजी   अजी  एक परी ने फूलों की छड़ियों से सजा दी थी
आजाद   अच्छा  कोई खत वत लाए हो
 या चले आए यों ही हाथ झुलाते
खोजी   दो दो खत हैं
 एक मिस मीडा का  दूसरा हुरमुज जी का
आजाद और खोजी नहर के किनारे बैठे बातें कर रहे थे
 अब जो आता है  खोजी को देख कर हँसता है
 आखिर खोजी बिगड़ कर बोले   क्या भीड़ लगाई है
 चलो  अपना काम करो
आजाद   तुमको किसी से क्या वास्ता  खड़े रहने दो
खोजी   अजी नहीं  आप समझते नहीं हैं
 ये लोग नजर लगा देंगे
आजाद   हाँ  आपका कल्ला ठल्ला देख कर नजर लग जाय तो ताज्जुब भी नहीं
खोजी   अजी  वह एक सूरत ही क्या कम है
 और कसम ले लो कि किसी मर्दक को अब तक मालूम हुआ हो कि हम इतने हसीन हैं
 और हमें इसका कुछ गरूर भी नहीं   मुतलक नहीं गरूर जमालोकमाल पर
आजाद   जी हाँ  बाकमाल लोग कभी गरूर नहीं करते  सीधे सादे होते ही हैं
 अच्छा  आप अफीम घोलिए  साथ है या नहीं
खोजी   जी नहीं  और क्या
 आपके भरोसे आते हैं
 अच्छा  लाओ  निकलवाओ
 मगर जरा उम्दा हो
 कमसरियट के साथ तो होती होगी
आजाद   अब तुम मरे
 भला यहाँ अफीम कहाँ
 और कमसरियट में
 क्या खूब
खोजी   तब तो बे मौत मरे
 भई  किसी से माँग लो
आजाद   यहाँ अफीम का किसी को शौक ही नहीं
खोजी   इतने शरीफजादे हैं और अफीमची एक भी नहीं
 वाह
आजाद  जी हाँ  सब गँवार हैं
 मगर आज दिल्लगी होगी  जब अफीम न मिलेगी और तुम तड़पोगे  बिलबिलाओगे
खोजी   यह तो अभी से जम्हाइयाँ आने लगीं
 कुछ तो फिक्र करो यार
आजाद   अब यहाँ अफीम न मिलेगी
 हाँ  करौलियाँ जितनी चाहो  मँगा दूँ
खोजी    अफीम की डिबिया दिखा कर  यह भरी है अफीम
 क्या उल्लू समझे थे
 आने के पहले ही मैंने हुरमुज जी से कहा कि हुजूर  अफीम मँगवा दें
 अच्छा  यह लीजिए हुरमुज जी का खत
आजाद ने खत खोला तो यह लिखा था
माई डियर आजाद
जरा खोजी से खैर व आफियत तो पूछिए  इतना पिटे कि दो दाँत टूट गए  कान कट गए और घूँसे और मुक्के खाए
 आप इनसे इतना पूछिए कि लालारुख कौन है
तुम्हारा
हुरमुज
आजाद   क्यों साहब  यह लालारुख कौन है
खोजी   ओफ ओह  हम पर चकमा चल गया
 वाहरे हुरमुज जी  वल्लाह
 अगर नमक न खाए होता तो जा कर करौली भोंक देता
आजाद   नहीं  तुम्हें वल्लाह  बताओ तो  यह लालारुख कौन है
खोजी   अच्छा हुरमुज जी समझेंगे
सौदा करेंगे दिल का किसी दिलरुबा के साथ
इस बावफा को बेचेंगे एक बेवफा के हाथ
हाय लालारुख  जान जाती है  मगर मौत भी नहीं आती
आजाद   पिटे हुए हो  कुछ हाल तो बतलाओ
 हसीन है
खोजी    झल्ला कर  जी नहीं  हसीन नहीं है
 काली कलूटी हैं
 आप भी वल्लाह  निरे चोंच ही रहे
 भला  किसी ऐसी वैसी की जुर्रत कैसे होती कि हमारे साथ बात करती
 याद रखो  हसीन पर जब नजर पड़ेगी  हसीन ही की पड़ेगी
 दूसरे की मजाल नहीं
गालिब  इन सीमी तनों के वास्ते
चाहनेवाला भी अच्छा चाहिए
आजाद   अच्छा  अब लालारुख का तो हाल बताओ
खोजी   अजी  अपना काम करो  इस वक्त दिल काबू में नहीं है
 वह हुस्न है कि आपके बाबाजान ने भी न देखा होगा
 मगर हाथों में चुल है
 घंटे भर में पाँच सात बार जरूर चपतियाती थीं
 खोपड़ी पिलपिली कर दी
 बस  हमको इसी बात से नफरत थी
 वरन  नखशिख से दुरुस्त
 और चेहरा चमकता हुआ  जैसे आबनूस
 एक दिन दिल्लगी दिल्लगी में उठ कर एक पचास जूते लगा दिए  तड़ तड़ तड़
 हैं  हैं  यह क्या हिमाकत है  हमें यह दिल्लगी पसंद नहीं  मगर वह सुनती किसकी हैं
 अब फरमाइए  जिस पर पचास जूते पड़ें  उसकी क्या गति होगी
 एक रोज हँसी हँसी में कान काट लिया
 एक दिन दुकान पर खड़ा हुआ सौदा खरीद रहा था
 पीछे से आ कर दस जूते लगा दिए
 एक मरतबे एक हौज में हमको ढकेल दिया
 नाक टूट गई
 मगर हैं लाखों में लाजवाब
तर्जे निगाह ने छीन लिए जाहिदों के दिल
आँखें जो उनकी उठ गईं दस्ते दुआ के साथ
आजाद   तो यह कहिए  हँसी हँसी में खूब जूतियाँ खाईं आपने
खोजी   फिर यह तो है ही  और इश्क कहते किसे हैं
 एक दफा मैं सो रहा था  आने के साथ ही इस जोर से चाबुक जमाई कि मैं तड़प कर चीख उठा
 बस  आग हो गईं कि हम पीटें  तो तुम रोओ क्यों
 जाओ  बस  अब हम न बोलेंगी
 लाख मनाया  मगर बात तक न की
 आखिर यह सलाह ठहरी कि सरे बाजार वह हमें चपतियाएँ और हम सिर झुकाए खड़े रहें
लब ने जो जिलाया तो तेरी आँख ने मारा
कातिल भी रहा साथ मसीहा के हमेशा
परदा न उठाया कभी चेहरा न दिखाया
मुश्ताक रहे हम रुखे जेबा के हमेशा
आजाद   किसी दिन हँसी हँसी में आपको जहर न खिला दे
खोजी  क्यों साहब खिला दें क्यों नहीं कहते
 कोई कंडेवाली मुकर्रर की है
 वह भी रईसजादी हैं
 आपकी मिस मीडा पर गिर पड़ें तो यह कुचल जायँ
 अच्छा हमारी दास्तान तो सुन चुके  अपनी बीती कहो
आजाद   एक नाजनीन हमसे तलवार लड़ना चाहती है
 क्या राय है
 पैगाम भेजा है कि किसी दिन आजाद पाशा से और हमसे अकेले तलवार चले
खोजी   मगर तुमने पूछा तो होता कि सिन क्या है
 शक्ल सूरत कैसी है
आजाद   सब पूछ चुके हैं
 रूस में उसका सानी नहीं है
 मिस मीडा यहाँ होतीं तो खूब दिल्लगी रहती
 हाँ  तुमने तो उनका खत दिया ही नहीं
 तुम्हारी बातों में ऐसा उलझा कि उसकी याद ही न रही
खोजी ने मीडा का खत निकाल कर दिया
 यह मजमून था
प्यारे आजाद
आजकल अखबारों ही में मेरी जान बसती है
 मगर कभी कभी खत भी तो भेजा करो
 यहाँ जान पर बन आई है  और तुमने वह चुप्पी साधी है कि खुदा की पनाह
 तुमसे इस बेवफाई की उम्मेद न थी
यों तो मुँह देखे की होती है मुहब्बत सबको
जब मैं जानूँ कि मेरे बाद मेरा ध्यान रहे
तुम्हारी
मीडा
दूसरे दिन आजाद का उस रूसी नाजनीन से मुकाबिला था
 आजाद को रातभर नींद नहीं आई
 सवेरे उठ कर बाहर आए तो देखा कि दोनों तरफ की फौजें आमने सामने खड़ी हैं और दोनों तरफ से तोपें चल रही हैं
खोजी दूर से एक ऊँचे दरख्त की शाख पर बैठे लड़ाई का रंग देख रहे थे और चिल्ला रहे थे  होशियार  होशियार
 यारों  कुछ खबर भी है
 हाय
 इस वक्त अगर तोड़ेदार बंदूक होती तो परे के परे साफ कर देता
 इतने में आजाद पाशा ने देखा कि रूसी फौज के सामने एक हसीना कमर में तलवार लटकाए  हाथ में नेजा लिए  घोड़े पर शान से बैठी सिपाहियों को आगे बढ़ने के लिए ललकार रही है
 आजाद की उस पर निगाह पड़ी तो दिल में सोचे  खुदा इसे बुरी नजर से बचाए
 यह तो इस काबिल है कि इसकी पूजा करे
 यह  और मैदान जंग
 हाय हाय  ऐसा न हो कि उस पर किसी का हाथ पड़ जाय
 गजब की चीज है यह हुस्न  इंसान लाख चाहता है  मगर दिल खिंच ही जाता है  तबीयत आ ही जाती है
उस हसीना ने जो आजाद को देखा तो यह शेर पढ़ा
सँभल के रखियो कदम राहे इश्क में मजनूँ
कि इस दयार में सौदा बरहनः पाई है
यह कह कर घोड़ा बढ़ाया
 आजाद के घोड़े की तरफ झुकी और झुकते ही उन पर तलवार का वार किया
 आजाद ने वार खाली दिया और तलवार को चूम लिया
 तुर्कों ने इस जोर से नारा मारा कि कोसों तक मैदान गूँजने लगा
 मिस कलरिसा ने झल्ला कर घोड़े को फेरा और चाहा कि आजाद के दो टुकड़े कर दे  मगर जैसे ही हाथ उठाया  आजाद ने अपने घोड़े को आगे बढ़ाया और तलवार को अपनी तलवार से रोक कर हाथ से उस परी का हाथ पकड़ लिया
 तुर्कों ने फिर नारा मारा और रूसी झेंप गए
 मिस क्लारिसा भी लजाई और मारे गुस्से के झल्ला कर वार करने लगीं
 बार बार चोट आती थी  मगर आजाद की यह कैफियत थी कि कुछ चोटें तलवार पर रोकीं और कुछ खाली दीं
 आजाद उससे लड़ तो रहे थे  मगर वार करते दिल काँपता था
 एक दफा उस शेरदिल औरत ने ऐसा हाथ जमाया कि कोई दूसरा होता  तो उसकी लाश जमीन पर फड़कती नजर आती  मगर आजाद ने इस तरह बचाया कि हाथ बिलकुल खाली गया
 जब उस खातून ने देखा कि आजाद ने एक चोट भी नहीं खाई तो फिर झुँझला कर इतने वार किए कि दम लेना भी मुश्किल हो गया
 मगर आजाद ने हँस हँस कर चोटें बचाईं
 आखिर उसने ऐसा तुला हुआ हाथ घोड़े की गरदन पर जमाया कि गरदन कट कर दूर जा गिरी
 आजाद फौरन कूद पड़े और चाहते थे कि उछल कर मिस क्लारिसा के हाथ से तलवार छीन लें कि उसने घोड़े के चाबुक जमाई और अपनी फौज की तरफ चली
 आजाद सँभलने भी न पाए थे कि घोड़ा हवा हो गया
 आजाद घोड़े पर लटके रह गए
जब घोड़ा रूस की फौज में दाखिल हुआ तो रूसियों ने तीन बार खुशी की आवाजें लगाई और कोई चालीस पचास आदमियों ने आजाद को घेर लिया
 दस आदमियों ने एक हाथ पकड़ा  पाँच ने दूसरा हाथ
 दो चार ने टाँग ली
 आजाद बोले   भई  अगर मेरा ऐसा ही खौफ है तो मेरे हथियार खोल लो और कैद कर दो
 दस आदमियों का पहरा रहे
 हम भाग कर जायँगे कहा
 अगर तुम्हारे यही हथकंडे हैं तो दस पाँच दिन में तुर्क जवान आप ही आप बँधे चले आएँगे
 मिस क्लारिसा की तरह पंद्रह बीस परियाँ मोरचे पर जायँ तो शायद तुर्की की तरफ से गोलंदाजी ही बंद हो जाय
एक सिपाही   टँगे हुए चले आए  सारी दिलेरी धरी रह गई
दूसरा सिपाही   वाह री क्लारिसा
 क्या फुर्ती है
आजाद   इसमें तो शक नहीं कि इस वक्त शिकार हो गए
 मिस क्लारिसा की अदा ने मार डाला
एक अफसर   आज हम तुम्हारी गिरफ्तारी का जश्न मनाएँगे
आजाद   हम भी शरीक होंगे
 भला  क्लारिसा भी नाचेंगी
अफसर   अजी  वह आपको अँगुलियों पर नचाएँगी
 आप हैं किस भरोसे
आजाद   अब तो खुदा ही बचाए तो बचें
 बुरे फँसे
तेरी गली में हम इस तर से हैं आए हुए
शिकार हो कोई जिस तरह चोट खाए हुए
अफसर   आज तो हम फूले नहीं समाते
 बड़े मूढ़ को फाँसा
आजाद   अभी खुश हो लो  मगर हम भाग जाएँगे
 मिस क्लारिसा को देख कर तबीयत लहराई  साथ चले आए
अफसर   वाह  अच्छे जवाँमर्द हो
 आए लड़ने और औरत को देख फिसल पड़े
 सूरमा कहीं औरत पर फिसला करते हैं
आजाद   बूढ़े हो गए हो न
 ऐसा तो कहा ही चाहो
अफसर   हम तो आपकी शहसवारी की बड़ी धूम सुनते थे
 मगर बात कुछ और ही निकली
 अगर आप मेरे मेहमान न होते तो हम आपके मुँह पर कह देते कि आप शोहदे हैं
 भले आदमी  कुछ तो गैरत चाहिए
इतने में रूसी सिपाही ने आ कर अफसर के हाथ में एक खत रख दिया
 उसने पढ़ा तो यह मजमून था
हुक्म दिया जाता है कि मियाँ आजाद को साइबेरिया के उन मैदानों में भेजा जाय  जो सबसे ज्यादा सर्द हैं
जब तक यह आदमी जिंदा रहे  किसी से बोलने न पाए
 अगर किसी से बात करे तो दोनों पर सौ सौ बेंत पड़ें
खाना सिर्फ एक वक्त दिया जाय
 एक दिन आध सेर उबाला हुआ साग और दूसरे दिन गुड़ की रोटी
 पानी के तीन कटोरे रख दिए जायँ  चाहे एक ही बार पी जाय चाहे दस बार पिए
दस सेर आटा रोज पीसे और दो घंटे रोज दलेल बोली जाय
 चक्की का पाट सिर पर रख कर चक्कर लगाए
 जरा दम न लेने पाए
हफ्ते में एक बार बरफ में खड़ा कर दिया जाय और बारीक कपड़ा पहनने को दिया जाय
आजाद   बात तो अच्छी है  गरमी निकल जायगी
अफसर   इस भरोसे भी न रहना
 आधी रात को सिर पर पानी का तड़ेड़ा रोज दिया जायगा
आजाद मुँह से तो हँस रहे थे मगर दिल काँप रहा था कि खुदा ही खैर करे
ऊपर से हुक्म आ गया तो फरियाद किससे करें और फरियाद करें भी तो सुनता कौन है
 बोले  खत्म हो गया या और कुछ है
अफसर   तुम्हारे साथ इतनी रियायत की गई है कि अगर मिस क्लारिसा रहम करें तो कोई हलकी सजा दी जाय
आजाद   तब तो वह जरूर ही माफ कर देंगी
यह कह कर आजाद ने यह शेर पढ़ा
खोल दी है जुल्फ किसने फूल से रुखसार पर
छा गई काली घटा है आन कर गुलजार पर
अफसर   अब तुम्हारे दीवानापन में हमें कोई शक न रहा
आजाद   दीवाना कहो  चाहे पागल बनाओ
 हम तो मरमिटे
सख्तियाँ ऐसी उठाईं इन बुतों के हिज्र में
रंज सहते सहते पत्थर सा कलेजा हो गया
शाम के वक्त हलकी फुलकी और साफ सुथरी छोलदारी में मिस क्लारिसा बनाव चुनाव करके एक नाजुक आराम कुर्सी पर बैठी थी
 चाँदनी निखरी हुई थी  पेड़ और पत्ते दूध में नहाये हुए और हवा आहिस्ता आहिस्ता चल रही थी
 उधर मियाँ आजाद कैद में पड़े हुए हुस्नआरा को याद करके सिर धुनते थे कि एक आदमी ने आ कर कहा   चलिए  आपको मिस साहब बुलाती हैं
 आजाद छोलदारी के करीब पहुँचे तो सोचने लगे  देखें यह किस तरह पेश आती है
 मगर कहीं साइबेरिया भेज दिया तो बेमौत ही मर जाएँगे
 अंदर जा कर सलाम किया और हाथ बाँध कर खड़े हो गए
 क्लारिसा ने तीखी चितवन कर कहा   कहिए मिजाज ठंडा हुआ या नहीं
आजाद   इस वक्त तो हुजूर के पंजे में हूँ  चाहे कत्ल कीजिए  चाहे सूली दीजिए
क्लारिसा   जी तो नहीं चाहता कि तुम्हें साइबेरिया भेजूँ  मगर वजीर के हुक्म से मजबूर हूँ
 वजीर ने मुझे अख्तियार तो दे दिया है कि चाहूँ तो तुम्हें छोड़ दूँ  लेकिन बदनामी से डरती हूँ
 जाओ रुखसत
फौज के अफसर ने हुक्म दिया कि सौ सवार आजाद को ले कर सरहद पर पहुँचा आएँ
 उनके साथ कुछ दूर चलने के बाद आजाद ने पूछा   क्यों यारो  अब जान बचने की भी कोई सूरत है या नहीं
एक सिपाही   बस  एक सूरत है कि जो सवार तुम्हारे साथ जायँ वह तुम्हें छोड़ दें
आजाद   भला  वे लोग क्यों छोड़ने लगे
सिपाही   तुम्हारी जवानपी पर तरस आता है
 अगर हम साथ चले तो जरूर छोड़ देंगे
तीसरे दिन आजाद पाशा साइबेरिया जाने को तैयार हुए
 सौ सिपाही पहरे जमाए हुए  हथियारों से लैस  उनके साथ चलने को तैयार थे
 जब आजाद घोड़े पर सवार हुए तो हजारहा आदमी उनकी हालत पर अफसोस कर रहे थे
 कितनी ही औरतें रूमाल से आँसू पोछ रही थीं
 एक औरत इतनी बेकरार हुई कि जा कर अफसर से बोली   हुजूर  यह आप बड़ा गजब करते हैं
 ऐसे बहादुर आदमी को आप साइबेरिया भेज रहे हैं
अफसर   मैं मजबूर हूँ
 सरकारी हुक्म की तामील करना मेरा फर्ज है
दूसरी स्त्री   इस बेचारे की जान का खुदा हाफिज है
 बेकुसूर जान जाती है
तीसरी स्त्री   आओ  सब की सब मिल कर चलें और मिस साहब से सिफारिश करें
 शायद दिल पसीज जाय
ये बातें करके वह कई औरतों के साथ मिस क्लारिसा के पास जा कर बोलीं   हुजूर  यह क्या गजब करती हैं
 अगर आजाद मर गए तो आपकी कितनी बड़ी बदनामी होगी
क्लारिसा   उनको छोड़ना मेरे इमकान से बाहर है
वह स्त्री   कितनी जालिम
 कितनी बेरहम हो
 जरा आजाद की सूरत तो चल कर देख लो
क्लारिसा   हम कुछ नही जानते
अब तक तो आजाद को उम्मेद थी कि शायद मिस क्लारिसा मुझ पर रहम करें लेकिन जब इधर से कोई उम्मेद न रही और मालूम हो गया कि बिना साइबेरिया गए जान न बचेगी तो रोने लगे
 इतने जोर से चीखे कि मिस क्लारिसा के बदन के रोएँ खड़े हो गए और थोड़ी ही दूर चले थे कि घोड़े से गिर पड़े
एक सिपाही   अरे यारो  अब यह मर जायगा
दूसरा सिपाही   मरे या जिए  साइबेरिया तक पहुँचाना जरूरी है
तीसरा सिपाही   भई  छोड़ दो
 कह देना  रास्ते में मर गया
चौथा सिपाही   हमारी फौज में ऐसा खूबसूरत और कड़ियल जवान दूसरा नहीं है
 हमारी सरकार को ऐसे बहादुर अफसर की कदर करनी चाहिए थी
पाँचवाँ सिपाही   अगर आप सब लोग एक राय हों तो हम इसकी जान बचाने के लिए अपनी जान खतरे में डालें
 मगर तुम लोग साथ न दोगे
छठा सिपाही   पहले इसे होश में लाने की फिक्र तो करो
जब पानी में खूब छींटे दिए गए तो आजाद ने करवट बदली
 सवारों को जान में जान आई
 सब उनको ले कर आगे बढ़े
आजाद तो साइबेरिया की तरफ रवाना हुए  इधर खोजी ने दरख्त पर बैठे बैठे अफीम की डिबिया निकाली
 वहाँ पानी कहाँ
 एक आदमी दरख्त के नीचे बैठा था
 आपने उससे कहा   भाईजान  जरा पानी पिला दो
 उसने ऊपर देखा  तो एक बौना बैठा हुआ है
 बोला   तुम कौन हो
 दिल्लगी यह हुई कि वह फ्रांसीसी था
 खोजी उर्दू में बात करते थे  वह फ्रांसीसी में जवाब देता था
खोजी   अफीम घोलेंगे मियाँ
 जरा सा पानी दे डालो भाई
फ्रांसीसी   वाह  क्या सूरत है
 पहाड़ पर न जा कर बैठो
खोजी   भई वाह रे हिंदोस्तान
 वल्लाह  इस फसल में सबीलों पर पानी मिलता है  केवड़े का बसा हुआ
 हिंदू पौसरे बैठाते हैं और तुम जरा पानी भी नहीं देते
फ्रांसीसी   कहीं ऊपर से गिर न पड़ना
खोजी    इशारे से  अरे मियाँ पानी पानी
फ्रांसीसी   हम तुम्हारी बात नहीं समझते
खोजी   उतरना पड़ा हमें
 अबे  ओ गीदी  जरा सा पानी क्यों नहीं दे जाता
 क्या पाँवो में मेहँदी गिर जायगी
फ्रांसीसी ने जब अब भी पानी न दिया तो खोजी ऊपर से पत्ते तोड़ तोड़ फेंकने लगे
 फ्रांसीसी झल्ला कर बोला   बचा  क्यों शामतें आई हैं
 ऊपर आ कर इतने घूँसे लगाऊँगा कि सारी शरारत निकल जायगी
 खोजी ने ऊपर से एक शाख तोड़ कर फेंकी
 फ्रांसीसी ने इतने ढेले मारे कि खोजी की खोपड़ी जानती होगी
 इतने में एक तुर्क आ निकला
 उसने समझा बुझा कर खोजी को नीचे उतारा
 खोजी ने अफीम घोली  चुस्की लगाई और फिर दरख्त पर जा कर एक मोटी शाख से टिक कर पिनक लेने लगे
 अब सुनिए कि तुर्कों और रूसियों में इस वक्त खूब गोले चल रहे थे
 तुर्कों ने जान तोड़ कर मुकाबिला किया  मगर फ्रांसीसी तोपखाने ने उनके छक्के छुड़ा दिए और उनका सरदार आसफ पाशा गोली खा कर गिर पड़ा
 तुर्क तो हार कर भाग निकले
 रूसियों की एक पलटन ने इस मैदान में पड़ाव डाला
 खोजी पिनक से चौंक कर यह तमाशा देख रहे थे कि एक रूसी जवान की नजर उन पर पड़ी
 बोला कौन
 तुम कौन हो
 अभी उतर आओ
खोजी ने सोचा  ऐसा न हो कि फिर ढेले पड़ने लगें
 गीचे उतर आए
 अभी जमीन पर पाँव भी न रखा था कि एक रूसी ने इनको गोद में उठा कर फेंका तो धम से जमीन पर गिर गए
खोजी   ओ गीदी  खुदा तुमसे और तुम्हारे बाप से समझे
एक रूसी   भई  यह पागल है कोई
दूसरा   इसको फौज के साथ रखो
 खूब दिल्लगी रहेगी
रूसियों ने कई तुर्क सिपाहियों को कैद कर लिया था
 खोजी भी उन्हीं के साथ रख दिए गए
 तुर्कों को देख कर उन्हें जरा तसकीन हुई
 एक तुर्क बोला   तुम तो आजाद के साथ आए थे न
 तुम उनके कौन हो
खोजी   मेरा लड़का है जी  तुम नौकर बनाते हो
तुर्क   ऐं  आप आजाद पाशा के बाप हैं
खोजी   हाँ  हाँ  तो इसमें ताज्जुब की कौन बात है
 मैंने ही तो आजाद को मार मार कर लड़ना सिखाया
तुर्कों ने खोजी को आजाद का बाप समझ कर फौजी कायदे से सलाम किया
 तब खोजी रोने लगे   अरे यारो  कहीं से तो हमें लड़के की सूरत दिखा दो
 क्या तुमको इसी दिन के लिए पाल पोस कर इतना बड़ा किया था
 अब तुम्हारी माँ को क्या सूरत दिखाऊँगा
तुर्क   आप ज्यादा बेचैन न हो
 आजाद जरूर छूटेंगे
खोजी   भई  मेरी इतनी इज्जत न करो
 नहीं तो रूसियों को शक हो जायगा कि यह आजाद पाशा के बाप हैं
 तब बहुत तंग करेंगे
तुर्क   खुदा ने चाहा हो अफसर लोग आपको जरूर छोड़ देंगे
खोजी   जैसी मौला की मरजी
बड़ी बेगम का बाग परीखाना बना हुआ है
 चारों बहनें रविशों में अठखेलियाँ करती हैं
 नाजो अदा से तौल तौल कर कदम धरती हैं
 अब्बासी फूल तोड़ तोड़ कर झोलियाँ भर रही है
 इतने में सिपहआरा ने शोखी के साथ गुलाब का फूल तोड़ कर गेतीआरा की तरफ फेंका
 गेतीआरा ने उछाला तो सिपहआरा की जुल्फ को छूता हुआ नीचे गिरा
 हुस्नआरा ने कई फूल तोड़े और जहाँनारा बेगम से गेंद खेलने लगीं
 जिस वक्त गेंद फेंकने के लिए हाथ उठाती थीं  सितम ढाती थीं
 वह कमर का लचकाना और गेसू का बिखरना  प्यारे प्यारे हाथों की लोच और मुसकिरा मुसकिरा कर निशाने बाजी करना अजब लुत्फ दिखाता था
अब्बासी   माशा अल्लाह  हुजूर किस सफाई के साथ फेंकती हैं
सिपहआरा   बस अब्बासी  अब बहुत खुशामद की न लो
 क्या जहाँनारा बहन सफाई से नहीं फेंकतीं
 बाजी जरी झपटती ज्यादा हैं
 मगर हमसे न जीत पाएँगी
 देख लेना
अब्बासी   जिस सफाई से हुस्नआरा बेगम गेंद खेलती हैं  उस सफाई से जहाँनारा बेगम का हाथ नहीं जाता
सिपहआरा   मेरे हाथ से भला फूल गिर सकता है
 क्या मजाल
इतने में जहाँनारा बेगम ने फूल को नोच डाला और उफ कह कर बोलीं   अल्लाह जानता है  हम तो थक गए
सिपहआरा   ऐ वाह  बस इतने में ही थक गईं
 हमसे कहिए  शाम तक खेला करें
अब सुनिए कि एक दोस्त ने मिरजा हुमायूँ फर को जा कर इत्तिला दी कि इस वक्त बाग में परियाँ इधर से उधर दौड़ रही हैं
 इस वक्त की कैफियत देखने काबिल है
 शाहजादे ने यह खबर सुनी तो बोले   भई  खुशखबरी तो सुनाई  मगर कोई तदबीर तो बताओ
 जरा आँखें ही सेंक लें
 हाँ  हीरा माली को बुलाओ
 जरा देखें
हीरा ने आ कर सलाम किया
शाहजादा   भई  इस वक्त किसी हिकमत से अपने बाग की सैर कराओ
हीरा   खुदावंद  इस वक्त तो माफ करों  सब वहीं हैं
शाहजादा   उल्लू ही रहे  अरे मियाँ  वहाँ सन्नाटा होता तो जा कर क्या करते
 सुना है  चारों परियाँ वहीं हैं
 बाग परिस्तान हो गया होगा
 हीरा  ले चल  तुझे अपने नारायन की कसम
 जो माँगे  फौरन दूँ
हीरा   हुजूर ही का नमक खाता हूँ या किसी और का
 मगर इस वक्त मौका नहीं है
शाहजादा   अच्छा  एक शेर लिख दूँ  वहाँ पहुँचा दो
यह कह कर शाहजादा ने यह शेर लिखा
छकाया तूने आलम को साकी जामे गुलगूँ से
हमें भी कोई एक सागर  हम भी हैं उम्मेदवारों में
हीरा यह रुक्का ले कर चला
 शाहजादे ने समझा दिया कि सिपहआरा को चुपके से दे देना
 हीरा गया तो देखा कि अब्बासी और बूढ़ी महरी में तकरार हो रही है
 सुबह के वक्त अब्बासी हुस्नआरा के लिए कुम्हारिन के यहाँ से दो झँझरियाँ लाई थी
 दाम एक आना बताया
 बड़ी बेगम ने जो यह झँझरियाँ देखीं तो महरी को हुक्म दिया कि हमारे वास्ते भी लाओ
 महरी वैसी ही झँझरियाँ दो आने की लाई
 इस वक्त अब्बासी डींग मारने लगी कि मैं जितनी सस्ती चीज लाती हूँ  कोई दूसरा भला ला तो दे
 महरी और अब्बासी में पुरानी चश्मक थी
 बोली   हाँ भई  तुम क्यों न सस्ती चीज लाओ
 अभी कमसिन हो न
अब्बासी   तुम भी तो किसी जमाने में जवान थीं
 बाजार भर को लूट लाई होगी
 मेरे मुँह न लगना
महरी   होश की दवा कर छोकरी
 बहुत बढ़ बढ़ कर बातें न बना मुई
 जमाने भर की अवारा
 और सुनो
अब्बासी   देखिए हुजूर  यह लाम काफ जबान से निकालती हैं
 और मैं हुजूर का लिहाज करती हूँ
 जब देखो  ताने के सिवा बात ही नहीं करतीं
महरी   मुँह पकड़ कर झुलस देती मुरदार का
अब्बासी   मुँह झुलस अपने होतों सोतों का
महरी   हुजूर  अब हम नौकरी छोड़ देंगे
 हमसे ये बातें न सुनी जायँगी
अब्बासी   ऐं  तुम तो बेचारी नन्हीं हो
 हमीं गरदन मारने के काबिल हैं
 सच है  और क्या
सिपहआरा   सारा कुसूर महरी का है
 यही रोज लड़ा करती हैं अब्बासी से
महरी   ऐ हुजूर  पीच पीं हजार गेमत पाई
 जो मैं ही झगड़ालू हूँ तो बिस्मिल्लाह  हुजूर लौंडी को आजाद कर दें
 कोई बात न चीत  आप ही गालीगुफ्ते पर आमादा हो गई
जहाँनारा    लड़ेंगे जोगी जोगी और जायगी खप्पड़ों के माथे
  अम्माँजान सुन लेंगी तो हम सबकी खबर लेंगी
अब्बासी   हुजूर इनसाफ से कहें
 पहल किसी तरफ से हुई
जहाँनारा   पहल तो महरी ने की
 इसके क्या मानी कि तुम जवान हो इससे सस्ती चीज मिल जाती है
 जिसको गाली दोगी  वह बुरा मानेगी ही
हुस्नआरा   महरी  तुम्हें यह सूझी क्या
 जवानी का क्या जिक्र था भला
अब्बासी   हुजूर  मेरा कसूर हो तो जो चोर की सजा वह मेरी सजा
महरी   मेरे अल्लाह  औरत क्या  बिस की गाँठ है
अब्बासी   जो चाहो सो कह लो  मैं एक बात का भी जवाब न दूँगी
महरी   इधर की उधर और उधर की इधर लगाया करती है
 मैं तो इसकी नसनस से वाकिफ हूँ
अब्बासी   और मैं तो तेरी कब्र तक से वाकिफ हूँ
महरी   एक को छोड़ा  दूसरे को बैठी  उसको खाया  अब किसी और को चट करेगी
 और बातें करती है
सत्तर


 के बाद कुछ कहने ही को थी कि अब्बासी ने सैकड़ों गालियाँ सुनाईं
 ऐसी जामे से बाहर हुई कि दुपट्टा एक तरफ और खुद दूसरी तरफ
 हीरा माली ने बढ़ कर दुपट्टा दिया तो कहा   चल हट  और सुनो
 इस मुए बूढ़े की बातें
 इस पर कहकहा पड़ा
 शोर सुनते ही बड़ी बेगम साहब लाठी टेकती हुई आ पहुँची  मगर यह सब चुहल में मस्त थीं
 किसी को खबर भी न हुई
बड़ी बेगम   यह क्या शोहदापन मचा था
 बड़े शर्म की बात है
 आखिर कुछ कहो तो
 यह क्या धमाचौकड़ी मची थी
 क्यों महरी  यह क्या शोर मचा था
महरी   ऐ हुजूर  बात मुँह से निकली और अब्बासी ने टेंटुआ लिया
 और क्या बताऊँ
बड़ी बेगम   क्यों अब्बासी  सच सच बताओ
 खबरदार
अब्बासी    रो कर  हुजूर
बड़ी बेगम   अब टेसुए पीछे बहाना  पहले हमारी बात का जवाब दो
अब्बासी  हुजूर  जहाँनारा बेगम से पूछ लें  हमें आवारा कहा  बेसवा कहा  कोसा  गालियाँ दी  जो जबान पर आया
 कह डाला
 और हुजूर  इन आँखों की ही कसम खाती हूँ  जो मैंने एक बात का भी जवाब दिया हो
 चुप सुना की
बड़ी बेगम   जहाँनारा  क्या बात हुई थी
 बताओ साफ साफ
जहाँनारा   अम्माँजान  अब्बासी ने कहा कि हम दो झँझरियाँ एक आने को लाए और महरी ने दो आने दिए  इसी बात पर तकरार हो गई
बड़ी बेगम   क्यों महरी  इसके क्या माने
 क्या जवानों को बाजार वाले मुफ्त उठा देते हैं
 बाल सफेद हो गए  मगर अभी तक अवारापन की बू नहीं गई
 हमने तुमको मौकूफ किया  महरी
 आज ही निकल जाओ
इतने में मौका पा कर हीरा ने सिपहआरा को शाहजादे का खत दिया
 सिपहआरा ने पढ़ कर यह जवाब लिखा   भई  तुम तो गजब के जल्दबाज हो
 शादी ब्याह भी निगोड़ा मुँह का नेवाला है
 तुम्हारी तरफ से पैगाम तो आता ही नहीं
हीरा खत ले कर चल दिया
कोठे पर चौका बिछा है और एक नाजुक पलंग पर सुरैया बेगम सादी और हलकी पोशाक पहने आराम से लेटी हैं
 अभी हम्माम से आई हैं
 कपड़े इत्र में बसे हुए हैं
 इधर उधर फूलों के हार और गजरे रखे हैं  ठंडी ठंडी हवा चल रही है
 मगर तब भी महरी पंखा लिए खड़ी है
 इतने में एक महरी ने आ कर कहा   दारोगा जी हुजूर से कुछ अर्ज करना चाहते हैं
 बेगम साहब ने कहा   अब इस वक्त कौन उठे
 कहो  सुबह को आएँ
 महरी बोली   हुजूर कहते हैं  बड़ा जरूरी काम है
 हुक्म हुआ कि दो औरतें चादर ताने रहें और दारोगा साहब चादर के उस पार बैठें
 दारोगा साहब ने आ कर कहा   हुजूर  अल्लाह ने बड़ी खैर की
 खुदा को कुछ अच्छा ही करना मंजूर था
 ऐसे बुरे फँसे थे कि क्या कहें
बेगम   अरे  तो कुछ कहोगे भी
दारोगा   हुजूर  बदन के रोएँ खड़े होते हैं
इस पर अब्बासी ने कहा   दारोगा जी  घास तो नहीं खा गए हो
 दूसरी महरी बोली   हुजूर  सठिया गए हैं
 तीसरी ने कहा   बौखलाए हुए आए हैं
 दारोगा साहब बहुत झल्लाए
 बोले   क्या कदर होती है  वाह
 हमारी सरकार तो कुछ बोलती ही नहीं और महरियाँ सिर चढ़ी जाती हैं
 हुजूर इतना भी नहीं कहतीं कि बूढ़ा आदमी है
 उससे न बोलो
बेगम   तुम तो सचमुच दीवाने हो गए हो
 कहना है  वह कहते क्यों नहीं
दारोगा   हुजूर  दीवाना समझें या गधा बनाएँ  गुलाम आज काँप रहा हैं
 वह जो आजाद है  जो यहाँ कई बार आए भी थे  वह बड़े मक्कार  शाही चोर  नामी डकैत  परले सिरे के बगड़ेबाज  काले जुआरी  धावत शराबी  जमाने भर के बदमाश  छटे हुए गुर्गे  एक ही शरीर और बदजात आदमी हैं
 तूती का पिंजड़ा ले कर वही औरत के भेस में आया था
 आज सुना  किसी नवाब के यहाँ भी गए थे
 वह आजाद जिनके धोखे में आप हैं  वह तो रूम गए हैं
 इनका उनका मुकाबिला क्या
 वह आलिम फाजिल  यह बेईमान बदमाश
 यह भी उसने गलत कहा कि हुस्नआरा बेगम का ब्याह हो गया
बेगम   दारोगा  बात तो तुम पते की कहते हो  मगर ये बातें तुमसे बताईं किसने
दारोगा   हुजूर  वह चंडूबाज जो आजाद मिरजा के साथ आया था
 उसी ने मुझसे बयान किया
बेगम   ऐ है  अल्लाह ने बहुत बचाया
महरी   और बातें कैसी चिकनी चुपड़ी करता था
दारोगा साहब चले गए तो बेगम ने चंडूबाज को बुलाया
 महरियों ने परदा करना चाहा तो बेगम ने कहा   जाने भी दो
 बूढ़े खूसट से परदा क्या
चंडूबाज   हुजूर  कुछ ऊपर सौ बरस का सिन है
बेगम   हाँ  आजाद मिरजा का तो हाल कहो
चंडूबाज   उसके काटे का मंतर ही नहीं
बेगम   तुमसे कहाँ मुलाकात हुई
चंडूबाज   एक दिन रास्ते में मिल गए
बेगम   वह तो कैद में थे
 भागे क्योंकर
चंडूबाज   हुजूर  यह न पूछिए  तीन तीन पहरे थे
 मगर खुदा जाने  किस जादू मंतर से तीनों को ढेर कर दिया और भाग निकला
बेगम   अल्लाह बचाए ऐसे मूजी से
चंडूबाज   हुजूर  मुझे भी खूब सब्जबाग दिखाया
महरी   अल्लाह जानता है  मैं उसकी आँखों से ताड़ गई थी कि बड़ा नटखट है
चंडूबाज   हुजूर  यह कहना तो भूल ही गया था कि कैद से भाग कर थानेदार के मकान पर गया और उसे भी कत्ल कर दिया
बेगम   सब आदमियों में से निकल भागा
महरी   आदमी है कि जिन्नात
अब्बासी   हुजूर  हमें आज डर मालूम होता है
 ऐसा न हो  हमारे यहाँ भी चोरी करे
चंडूबाज रुख्सत हो कर गए तो सुरैया बेगम सो गईं
 महरियाँ भी लेटीं  मगर अब्बासी की आँखों में नींद न थी
 मारे खौफ के इतनी हिम्मत भी न बाकी रही कि उठ कर पानी तो पीती
 प्यास से तालू में काँटे पड़े थे
 मगर दबकी पड़ी थी
 उसी वक्त हवा के झोंकों से एक कागज उड़ कर उसकी चारपाई के करीब खड़खड़ाया तो दम निकल गया
सिपाही ने आवाज दी    सोनेवाले जागते रहो
  और यह काँप उठी
 डर था  कोई चिमट न जाए
 लाशें आँखों तले फिरती थीं
 इतने में बारह का गजर ठनाठन बजा
 तब अब्बासी ने अपने दिल में कहा  अरे  अभी बारह ही बजे
 हम समझे थे  सवेरा हो गया
 एकाएक कोई विहाग की धुन में गाने लगा
सिपहिया जागत रहियो
इस नगरी के दस दरवाजे निकस गया कोई और
अब्बासी सुनते सुरते सो गई  मगर थोड़ी देर में ठनाके की आवाज आई तो जाग उठी
 आदमी की आहट मालूम हुई
 हाथ पाँव काँपने लगे
 इतने में बेगम साहब ने पुकारा   अब्बासी  पानी पिला
 अब्बासी ने पानी पिलाया और बोली   हुजूर  अब कभी लाशों वाशों का जिक्र न कीजिएगा
 मेरा तो अजब हाल था
 सारी रात आँखों में ही कट गई
बेगम   ऐसा भी डर किस काम का  दिन को शेर  रात को भेड़
बेगम साहब सोने को ही थीं कि एक आदमी ने फिर गाना शुरू किया
बेगम   अच्छी आवाज है
अब्बासी   पहले भी गा रहा था
महरी   ऐं  यह वकील हैं
कुछ देर तक तीनों बातें करते करते सो गईं
 सवेरे मुँह अँधेरे महरी उठी तो देखा कि बड़े कमरे का ताला टूटा पड़ा है
 दो संदूक टूटे फूटे एक तरफ रखे हुए हैं और असबाब सब तितर बितर
 गुल मचा कर कहा   अरे
 लुट गई  हाय लोगों  लुट गई
 घर में कुहराम मच गया
 दारोगा साहब दौड़ पड़े
 अरे  यह क्या गजब हो गया
 बेगम की भी नींद खुली
 यह हालत देखी तो हाथ मल कर कहा   लुट गई
 यह शोरगुल सुन कर पड़ोसिनें गुल मचाती हुई कोठे पर आईं और बोलीं   बहन  यह बमचख कैसा है
 क्या हुआ
 खैरियत तो है
बेगम   बहन  मैं तो मर मिटी
पड़ोसिन   क्या चोरी हो गई
 दो बजे तक तो मैं आप लोगों की बातें सुनती रही
 यह चोरी किस वक्त हुई
अब्बासी   बहन  क्या कहूँ  हाय
पड़ोसिन   देखिए तो अच्छी तरह
 क्या क्या ले गया  क्या क्या छोड़ गया
बेगम   बहन किसके होश ठिकाने हैं
अब्बासी   मुझ जलम जली को पहले ही खटका हुआ था
 कान खड़े हो गए फिर कुछ सुनाई न दिया
 मैंने कुछ खयाल न किया
दारोगा   हुजूर  यह किसी शैतान का काम हैं
 पाऊँ तो खा ही डालूँ
महरी   जिस हाथ से संदूक तोड़े  वह कट कर गिर पड़े
 जिस पाँव से आया उसमें कीड़े पड़ें
 मरेगा बिलख बिलख कर
अब्बासी   अल्लाह करे  अठवारे ही में खटिया मचमचाती निकले
महरी   मगर अब्बासी  तुम भी एक ही कलजिमी हो
 वही हुआ
सुरैया बेगम ने असबाब की जाँच की तो आधे से ज्यादा गायब पाया
 रो कर बोलीं   लोगों  मैं कहीं की न रही
 हाय मेरे अब्बा  दौड़ो
 तुम्हारी लाड़िली बेटी आज लुट गई
 हाय मेरी अम्माँजान
 सुरैया बेगम अब फकीरिन हो गई
पड़ोसिन   बहन  जरा दिल को ढारस दो
 रोने से और हलाकान होगी
बेगम   किस्मत ही पलट गई
 हाय
पड़ोसिन   ऐ
 कोई हाथ पकड़ लो
 फिर फोड़े डालती हैं
 बहन  बहन
 खुदा के वास्ते सुनो तो
 देखो  सब माल मिला जाता है
 घबराओ नहीं
इतने में एक महरी ने गुल मचा कर कहा   हुजूर  यह जोड़ी कड़े की पड़ी है
अब्बासी   भागते भूत की लँगोटी ही सही
लोगों ने सलाह दी कि थानेदार को बुलाया जाय  मगर सुरैया बेगम तो थानेदार से डरी हुई थी  नाम सुनते ही काँप उठीं और बोलीं   बहन  माल चाहे यह भी जाता रहे  मगर थाने वालों को मैं अपनी डयोढ़ी न लाँघने दूँगी
 दारोगा जी ने आँख ऊपर उठाई तो देखा  छत कटी हुई है
 समझ गए कि चोर छत काट कर आया था
 एकाएक कई कांस्टेबिल बाहर आ पहुँचे
 कब वारदात हुई
 दौ दफे तो हम पुकार गए
 भीतर बाहर से बराबर आवाज आई
 फिर यह चोरी कब हुई
 दारोगा जी ने कहा   हमको इस टाँय आँय से कुछ वास्ता नहीं है जी
 आए वहाँ से रोब जमाने
 टके का आदमी और हमसे जबान मिलाता है
 पड़े पड़े सोते रहे और इस वक्त तहकीकात करने चले हैं
 साठ हजार का माल गया
 कुछ खबर भी है
कांस्टेबिलों ने जब सुना कि साठ हजार की चोरी हुई तो होश उड़ गए
 आपस में यों बातें करने लगे
एक   साठ हजार
 पचास और दुई साठ
 काहे
दूसरा   पचास दुई साठ नहीं  पचास और दस साठ
तीसरा   अजी खुदा खुदा करो
 साठ हजार
 क्या निरे जवाहिरात ही थे
 ऐसे कहाँ के सेठ हैं
दारोगा   समझा जायगा  देखो तो सही
 तुम सबकी साजिश है
एक   दारोगा  तरकीब तो अच्छी की
 शाबास
दूसरा   बेगम सहब के यहाँ चोरी हुई तो बला से
 तुम्हारी तो हाड़ियाँ चढ़ गईं
 कुछ हमारा भी हिस्सा है
इतने में थानेदार साहब आ पहुँचे और कहा  हम मौका देखेंगे
 परदा कराया गया
 थानेदार साहब अंदर गए तो बोले   अक्खाह  इतना बड़ा मकान है
 तो क्यों न चोरी हो
दारोगा   क्या
 मकान इतना बड़ा देखा और आदमी रहते हैं सो नहीं देखते
थानेदार   रात को यहाँ कौन सोया था
दारोगा   अब्बासी  सबके नाम लिखवा दो
थानेदार   बोलो अब्बासी महरी  रात को किस वक्त सोई थीं तुम
अब्बासी   हुजूर  कोई ग्यारह बज आँखें लगीं
थानेदार   एक एक बोटी फड़कती है
 साहब के सामने इतना न चमकना
अब्बासी   यह बातें मैं नहीं समझती
 चमकना मटकना बाजारी औरतें जानें
 हम हमेशा बेगमों में रहा किए हैं
 यह इशारे किसी और से कीजिए
 बहुत थानेदारी के बल पर न रहिएगा
 देखा कि औरतें ही औरतें घर में हैं तो पेट से पाँव निकाले
थानेदार   तुम तो जामे से बाहर हुई जाती हो
बेगम साहब कमरे में खड़ी काँप रही थीं
 ऐसा न हो  कहीं मुझे देख ले
 थानेदार ने अब्बासी से फिर कहा   अपना बयान लिखवाओ
अब्बासी   हम चारपाई पर सो रहे थे कि एक बार आँख खुली
 हमने सुराही से पानी उँड़ेला और बेगम साहब को पिलाया
थानेदार   जो चाहो  लिखवा दो
 तुम पर दरोगहलफी का जुर्म नहीं लग सकता
अब्बासी   क्या ईमान छोड़ना है
 जो ठीक ठाक है वह क्यों छिपाएँ
अब्बासी ने अँगुलियाँ मटका मटका कर थानेदार को इतनी खरी खोटी सुनाईं कि थानेदार साहब की शेखी किरकिरी हो गई
 दारोगा साहब से बोले   आपको किसी पर शक हो तो बयान कीजिए
 बे भेदिए के चोरी नहीं हो सकती
 दारोगा ने कहा   हमें किसी पर शक नहीं
 थानेदार ने देखा कि यहाँ रंग न जमेगा तो चुपके से रुखसत हुए
खोजी आजाद के बाप बन गए तो उनकी इज्जत होने लगी
 तुर्की कैदी हरदम उनकी खिदमत करने को मुस्तैद रहते थे
 एक दिन एक रूसी फौजी अफसर ने उनकी अनोखी सूरत और माशे माशे भर के हाथ पाँव देखे तो जी चाहा कि इनसे बातें करें
 एक फारसीदाँ तुर्क को मुतरज्जिम बना कर ख्वाजा साहब से बातें करने लगा
अफसर   आप आजाद पाशा के बाप हैं
खोजी   बाप तो क्या हूँ  मगर खैर  बाप ही समझिए
 अब तो तुम्हारे पंजू में पड़ कर छक्के छूट गए
अफसर   आप भी किसी लड़ाई में शरीक हुए थे
खोजी   वाह  और जिंदगी भर करता क रहा
 तुम जैसा गौखा अफसर आज ही देखा
 हमारा कैंडा ही गवाही देता है कि हम फौज के जवान हैं
 कैंडे से नहीं पहचानते
 इसमें पूछने की क्या जरूरत है
 दगलेवाली पलटन के रिसालदार थे
 आप हमसे पूछते हैं  कोई लड़ाई देखी है
 जनाब  यहाँ वह वह लड़ाइयाँ देखी हैं कि आदमी की भूख प्यास बंद हो जाय
अफसर   आप गोली चला सकते हैं
खोजी   अजी हजरत  अब फस्द खुलवाइए
 पूछते हैं गोली चलाई है
 जरा सामने आ जाइए तो बताऊँ
 एक बार एक कुत्ते से और हमसे लाग डाट हो गई
 खुदा की कसम  हमसे कुत्ता ग्यारह बारह कदम पर पड़ा था
 धरके दागता हूँ तो पों पों करता हुआ भाग खड़ा हुआ
अफसर   ओ हो
 आप खूब गोली चलाता है
खोजी   अजी  तुम हमको जवानी में देखते
अफसर ने इनकी बेतुकी बातें सुन कर हुक्म दिया कि दोनाली बंदूक लाओ
 तब तो मियाँ खोजी चकराए
 सोचे कि हमारी सात पीढ़ियों तक तो किसी ने बंदूक चलाई नहीं और न हमको याद आता है कि बंदूक कभी उम्र भर छुईं भी हो  मगर इस वक्त तो आबरू रखनी चाहिए
 बोले इस बंदूक में गज तो नहीं होता
अफसर   उड़ती चिड़िया पर निशाना लगा सकते हो
खोजी   उड़ती चिड़िया कैसी
 आसमान तक के जानवरों को भून डालूँ
अफसर   अच्छा तो बंदूक लो
खोजी   ताक कर निशाना लगाऊँ तो दरख्त की पत्तियाँ गिरा दूँ
यह कह कर आप टहलने लगे
अफसर   आप निशाना क्यों नहीं लगाता
 उठाइए बंदूक
खोजी ने जमीन में खूब जोर से ठोकर मारी और एक गजल गाने लगे
 अफसर दिल में खूब समझ रहा था कि यह आदमी महज डींगे मारना जातना है
 बोला   अब बंदूक लेते हो या इसी बंदूक से तुमको निशाना बनाऊँ
खैर  बड़ी देर तक दिल्लगी रही
 अफसर खोजी से इतना खुश हुआ कि पहरेवालों को हुक्म दे दिया कि इनपर बहुत सख्ती न रखना
 रात को खोजी ने साचा कि अब भागने की तदबीर सोचनी चाहिए वरना लड़ाई खत्म हो जायगी और हम न इधर के रहेंगे  न उधर के
 आधी रात को उठे और खुदा से दुआ माँगने लगे कि ऐ खुदा
 आज रात को तू मुझे इस कैद से नजात दे
 तुर्कों का लश्कर नजर आए और मैं गुल मचा कर कहूँ कि हम आ पहुँचे  आ पहुँचे
 आजाद से भी मुलाकात हो और खुश खुश वतन चलें
यह दुआ माँग कर खोजी रोने लगे
 हाय  अब वह दिन कहाँ नसीब होंगे कि नवाबों के दरबार में गप उड़ रहे हों
 वह दिल्लगी  वह चुहल अब नसीब हो चुकी
 किस मजे ने कटी जाती थी और किस लुत्फ से गड़ेरियाँ चूसते थे
 कोई खुटियाँ खरीदता है  कोई कतारे चुकाता है
 शोर गुल की यह कैफियत है कि कान पड़ी आवाज नहीं सुनाई देती  मक्खियों की भिन्न भिन्न एक तरफ  छिलकों का ढेर दूसरी तरफ  कोई औरत चंडूखाने में आ गई तो और भी चुहल होने लगी
दो बजे खोजी बाहर निकले तो उनकी नजर उक छोटे से टट्टू पर पड़ी
 पहरेवाले सो रहे थे
 खोजी टट्टू के पास गए और उसकी गरदन पर हाथ फेर कर कहा   बेटा  कहीं दगा न देना
 माना कि तुम छोटे मोटे टट्टू हो और ख्वाजा साहब का बोझ तुमसे न उठ सकेगा  मगर कुछ परवा नहीं  हिम्मते मरदाँ मददे खुदा
 टट्टू को खोला और उस पर सवार होकर आहिस्ता आहिस्ता कैंप से बाहर की तरफ चले
 बदन काँप रहा था  मगर जब कोई सौ कदम के फासिले पर निकल गए तो एक सवार ने पुकारा   कौन जाता है
 खड़ा रह
खोजी   हम हैं जी ग्रासकट  सरकारी घोड़ों की घास छीलते हैं
सवार   अच्छा तो चला जा
खोजी जब जरा दूर निकल आए तो दो चार बार खूब गुल मचाया   मार लिया  मार लिया
 ख्वाजा साहब दो करोड़ रूसियों में से बेदाग निकले आते हैं
 लो भई तुर्कों  ख्वाजा साहब आ पहुँचे
अपनी फतह का डंका बजा कर खोजी घोड़े से उतरे और चादर बिछा कर सोए तो ऐसी मीठी नींद आई कि उम्र भर न आई थी
 घड़ी भर रात बाकी थी कि उनकी नींद खुली
 फिर घोड़े पर सवार हुए और आगे चले
 दिन निकलते निकलते उन्हें एक पहाड़ के नजदीक एक फौज मिली
 आपने समझा कि तुर्कों की फौज है
 चिल्ला कर बोले   आ पहुँचे  आ पहुँचे
 अरे यारो दौड़ो
 ख्वाजा साहब के कदम धो धो कर पीओ  आज ख्वाजा साहब ने वह काम किया कि रुस्तम के दादा से भी न हो सकता
 दो करोड़ रूसी पहरा दे रहे थे और मैं पैंतरे बदलता हुआ दन से गायब  लकड़ी टेकी और उड़ा
 दो करोड़ रूसी दौड़े  मगर मुझे पकड़ पाना दिल्लगी नहीं
 कह दिया  लो हम लंबे होते हैं  चोरी से नहीं चले  डंके की चोट कह कर चले
अभी वह यह हाँक लगा ही रहे थे कि पीछे से किसी ने दोनों हाथ पकड़ लिए और घोड़े से उतार लिया
खोजी   ऐं  कौन है भई
 मैं समझ गया मियाँ आजाद हैं
मगर आजाद वहाँ कहाँ  यह रूसियों की फौज थी
 उसे देखते ही खोजी का नशा हिरन हो गया
 रूसियों ने उन्हें देख कर खूब तालियाँ बजाईं
 खोजी दिल ही दिल में कटे जाते थे  मगर बचने की कोई तदबीर न सूझती थी
 सिपाहियों ने खोजी को चपतें जमानी शुरू कीं
 उधर देखा  इधर पड़ी
 खोजी बिगड़ कर बोले   अच्छा गीदी  इस वक्त तो बेबस हूँ  अबकी फँसाओ तो कहूँ
 कसम है अपने कदमों की  आज तक कभी किसी को नहीं सताया
 और सब कुछ किया  पतंग उड़ाए  चंडू पिया  अफीम खाया  चरस के दम लगाए  मदक के छींटे उड़ाए  मगर किस मरदूद ने किसी गरीब को सताया हो
यह सोच कर खोजी की आँखों से आँसू निकल आए
एक सिपाही ने कहा   बस  अब उसको दिक न करो
 पहले पूछ लो कि यह है कौन आदमी
 एक बोला   यह तुर्की है  कपड़े कुछ बदल डाले हैं
 दूसरे ने कहा   यह गोइंदा है  हमारी टोह में आया है
औरों को भी यही शुबहा हुआ
 कई आदमियों ने खोजी की तलाशी ली
अब खोजी और सब असबाब तो दिखाते हैं  मगर अफीम की डिबिया नहीं खोलते
एक रूसी   इसमें कौन चीज है
 क्यों तुम इसको खोलने नहीं देते
 हम जरूर देखेंगे
खोजी   ओ गीदी  मारूँगा बंदूक  धुआँ उस पार हो जायगा
 खबरदार जो डिबिया हाथ से छुई
 अगर तुम्हारा दुश्मन हूँ तो मैं हूँ
 मुझे चाहे मारो  चाहे कैद करो  पर मेरी डिबिया में हाथ न लगाना
रूसियों को यकीन हो गया कि डिबिया में जरूर कोई कीमती चीज है
 खोजी से डिबिया छीन ली
 मगर अब उनमें आपस में लड़ाई होने लगी
 एक कहता था  डिबिया में जो कुछ निकले वह सब आदमियों में बराबर बराबर बाँट दी जाय
 गरज डिबिया खोली गई तो अफीम निकली
 सब के सब शर्मिंदा हुए
 एक सिपाही ने कहा   इस डिबिया को दरिया में फेंक दो
 इसी के लिए हममें तलवार चलते चलते बची
दूसरा बोला   इसे आग में जला दो
खोजी   हम कहे देते हैं  डिबिया हमें वापस कर दो  नहीं हम बिगड़ जायँगे तो क्यामत आ जायगी
 अभी तुम हमें नहीं जानते
सिपाहियों ने समझ लिया कि यह कोई दीवाना है  पागलखाने से भाग आया है
 उन्होंने खोजी को एक बड़े पिंजरे में बंद कर दिया
 अब मियाँ खोजी की सिट्टी पिट्टी भूल गई
 चिल्ला कर बोले   हाय आजाद
 अब तुम्हारी सूरत न देखेंगे
 खैर  खोजी ने नमक का हक अदा कर दिया
 अब वह भी कैद की मुसीबतें झेल रहा है और सिर्फ तुम्हारे लिए
 एक बार जालिमों के पंजे से किसी तरह मार कूट कर निकल भागे थे  मगर तकदीर ने फिर कैद में ला फँसाया
 जवाँमरदों पर हमेशा मुसीबत आती है  इसका तो गम नहीं  गम इसी का है कि शायद अब तुमसे मुलाकात न होगी
 खुदा तुम्हें खुश रखे  मेरी याद करते रहना
शायद वह आएँ मेरे जनाजे प  दोस्तो
आँखें खुली रहें मेरी दीदार के लिए
मियाँ आजाद कासकों के साथ साइबेरिया चले जा रहे थे
 कई दिन के बाद वह डैन्यूब नदी के किनारे जा पहुँचे
 वहाँ उनकी तबीयत इतनी खुश हुई कि हरी हरी दूब पर लेट गए और बड़ी हसरत से यह गजल पढ़ने लगे
रख दिया सिर को तेगे कातिल पर
हम गिरे भी तो जाके मंजिल पर
आँख जब बिसमिलों में ऊँची हो
सिर गिरे कटके पाय कातिल पर
एक दम भी तड़प से चैन नहीं
देख लो हाथ रखके तुम दिल पर
यह गजल पढ़ते पढ़ते उन्हें हुस्नआरा की याद आ गई और आँखों से आँसू गिरने लगे
 कासक लोगों ने समझाया कि भई  अब वे बातें भूल जाओ  अब यह समझो कि तुम वह आजाद ही नहीं हो
 आजाद खिल खिला कर हँसे और ऐसा मालूम हुआ कि वह आपे में नहीं हैं
 कासकों ने घबरा कर उनको सँभाला और समझाने लगे कि यह वक्त सब्र से काम लेने का है
 अगर होश हवास ठीक रहे तो शायद किसी तदबीर से वापस जा सको वरना खुदा ही हाफिज हे
 साइबेरिया से कितने ही कैदी भाग आते हैं  मगर तुम तो अभी से हिम्मत हारे देते हो
इतने में वह जहाज जिस पर सवार हो कर आजाद को डैन्यूब के पार जाना था  तैयार हो गया
 तब तो आजाद की आँखों से आँसुओं का ऐसा तार बँधा कि कासकों के भी रूमाल तर हो गए
 जिस वक्त जहाज पर सवार हुए दिल काबू में न रहा
 रो रो कर कहने लगे   हुस्नआरा  अब आजाद का पता न मिलेगा
 आजाद अब दूसरी दुनिया में हैं  अब ख्वाब में इस आजाद की सूरत न देखोगी जिसे तुमने रूम भेजा
यह कहते कहते आजाद बेहोश हो गए
 कासकों ने उनको इत्र सुँघाया और खूब पानी के छींटे दिए तब जा कर कहीं उनकी आँखें खुलीं
 इतने में जहाज उस पर पहुँच गया तो आजाद ने रूम की तरफ मुँह करके कहा   आज सब झगड़ा खत्म हो गया
 अब आजाद की कब्र साइबेरिया में बनेगी और कोई उस पर रोने वाला न होगा
कासकों ने शाम को एक बाग में पड़ाव डाला और रात भर वहीं आराम किया
 लेकिन जब सुबह को कूच की तैयारियाँ होने लगीं तो आजाद का पता न था
 चारों तरफ हुल्लड़ मच गया  इधर उधर सवार छूटे  पर आजाद का पता न पाया
 वह बेचारे एक नई मुसीबत में फँस गए थे
सबेरे मियाँ आजाद की आँख जो खुली तो अपने को अजब हालत में पाया
 जोर की प्यास लगी हुई थी  तालू सूखा जाता था  आँखें भारी  तबीयत सुस्त  जिस चीज पर नजर डालते थे  धुंधली दिखाई देती थी
 हाँ  इतना अलबत्ता मालूम हो रहा था कि उनका सिर किसी के जानू पर है
 मारे प्यास के ओठ सूख गए थे  गो आँखें खोलते थे  मगर बात करने की ताकत न थी
 इशारे से पानी माँगा और जब पेट भर पानी पी चुके तो होश आया
 क्या देखते हैं कि एक हसीन औरत सामने बैठी हुई है
 औरत क्या  हूर थी
 आजाद ने कहा  खुदा के वास्ते बताओ कि तुम कौन हो
 हमें कैसे यहाँ फाँस लाई  मेरी तो कुछ समझ ही में नहीं आता  कासक कहाँ हैं
 डैन्यूब कहाँ है
 मैं यहाँ क्यों छोड़ दिया गया
 क्या साइबेरिया इसी मुकाम का नाम है
 हसीना ने आँखों से इशारे से कहा   सब्र करो  सब कुछ मालूम हो जायगा
 आप तुर्की हैं या फ्रांसीसी
आजाद   मैं हिंदी हूँ
 क्या यह आप ही का मकान है
हसीना   नहीं  मेरा मकान पोलेंड में है  मगर मुझे यह जगह बहुत पसंद है
 आइए  आपको मकान की सैर कराऊँ
आजाद ने देखा कि पहाड़ की एक ऊँची चोटी पर कीमती पत्थरों की एक कोठी बनी है
 पहाड़ ढालू था और उस पर हरी हरी घास लहरा रही थी
 एक मील के फासिले पर एक पुराना गिरजा का सुनहला मीनार चमक रहा था
 उत्तर की तरफ डेन्यूब नदी अजब शान से लहरें मारती थी
 किश्तियाँ दरिया में आती हैं
 रूस की फौजें दरिया के पार जाती हैं
 मेढा हवा से उछल रहा है
 कोठी के अंदर गए तो देखा कि पहाड़ को काट कर दीवारें बनी हैं
 उसकी सजावट देख कर उनकी आँखें खुल गईं
 छत पर गए तो ऐसा मालूम हुआ कि आसमान पर जा पहुँचे
 चारों तरफ पहाड़ों की ऊँची ऊँची चोटियाँ हरी हरी दूब से लहरा रही थीं
 कुदरत का यह तमाशा देख कर आजाद मस्त हो गए और यह शेर उनकी जबान से निकला
लगी है मेंह की झड़ी  बाग में चलो झूल
कि झूलने का मजा भी इसी बहार में है
यह कौन फूटके रोया कि दर्द की आवाज
रची हुई जो पहाड़ों के आबशार में है
हसीना   मुझे यह जगह बहुत पसंद है
 मैंने जिंदगी भर यहीं रहने का इरादा किया है  अगर आप भी यहीं रहते तो बड़े मजे से जिंदगी कटती
आजाद   यह आपकी मिहरबानी है
 मैं तो लड़ाई खत्म हो जाने के बाद अगर छूट सका तो वतन चला जाऊँगा
हसीना   इस खयाल में न रहिएगा  अब इसी को अपना वतन समझिए
आजाद   मेरा यहाँ रहना कई जानों का गाहक हो जायगा
 जिस खातून ने मुझे लड़ाई में शरीक होने के लिए यहाँ भेजा है  वह मेरे इंतजार में रो रो कर जान दे देगी
हसीना   आपकी रिहाई अब किसी तरह मुमकिन नहीं
 अगर आपको अपनी जान की मुहब्बत है तो वतन का खयाल छोड़ दीजिए  वरना सारी जिंदगी साइबेरिया में काटनी पड़ेगी
आजाद   इसका कोई गम नहीं  मगर कौल जान के साथ है
हसीना   मैं फिर समझाए देती हूँ
 आप पछताएँगे
आजाद   आपको अख्तियार है
यह सुनते ही उस औरत ने आजाद को फिर कैदखाने में भेजवा दिया
अब मियाँ खोजी का हाल सुनिए
 रूसियों ने उन्हें दीवाना समझ कर जब छोड़ दिया तो आप तुर्कों की फौज में पहुँच कर दून की लेने लगे
 हमने यों रूसियों से मुकाबिला किया और यों नीचा दिखाया
 एक रूसी पहलवान से मेरी कुश्ती भी हो गई  बहुत बफर रहा था
 मुझसे न रहा गया
 लँगोट कसा और खुदा का नाम ले कर ताल ठोंक के अखाड़े में उतर पड़ा  वह भी दाँव पेंच में बक था और हाथ पाँव ऐसे कि क्या कहूँ
 मेरे हाथ पाँव से भी बड़े
एक सिपाही   ऐं अजी हम न मानेंगे आपके हाथ पाँव से ही हाथ पाँव तो देव के भी न होंगे
खोजी   बस  ज्यों ही उसने हाथ बढ़ाया  मैंने हाथ बाँध लिया
 फिर जो जोर करता हूँ तो हाथ खट से अलग
सिपाही   अरे  हाथ ही तोड़ डाले
 बेचारे को कहीं का न रखा
खोजी   बस  फिर दूसरा आया  मैंने गरदन पकड़ी और अंटी दी  धम से गिरा
 तीसरा आया  चपत जमाई और धर दबाया
 चौथा आया  अड़ंगा मारा और धम से गिरा दिया
 पाँचवाँ आया और मैंने मारे करौलियों के कचूमर निकाल लिया
सिपाही   आपने बुरा किया
 ताकतवर लोग कमजोरों पर रहम किया करते हैं
खोजी   तब कई सवार तोपें लिए हुए आए  मगर मैंने सबको पटका
 आखिर कोई सत्तर आदमी मिल कर मुझ पर टूट पड़े तब जाके कहीं मैं गिरफ्तार हुआ
सिपाही   बस  सत्तर ही
 सत्तर आदमियों को तो आप पीस कर धर देते
 कम से कम कोई दो सौ तो जरूर होंगे
खोजी   झूठ न बोलूँगा  मुझे सबों ने रखा बड़ी इज्जत के साथ
 रात भर तो में वहीं रहा  सबेरा होते ही करौली ले कर ललकारा कि आ जाओ जिसको आना हो  बंदा चलता है
 बस कोई दो करोड़ रूसी निकल पड़े   लेना लेना
 अरे मैंने कहा कि किसका लेना और किसका देना  आ जा जिसे आना हो
 खुदा की कसम जो किसी ने चूँ भी की हो
 सब के सब डर गए
तुर्क समझ गए कि निरा जाँगलू हैं
 खोजी ने यही समझा कि मैंने इन सबों को उल्लू बनाया
 दिन भर तो पिनक लेते रहे  शाम के वक्त हवा खाने निकले
 इत्तिफाक से राह में एक गधा मिल गया
 आप फौरन गधे पर सवार हुए और टिक टिक करते चले
 थोड़ी ही दूर गए थे कि एक आदमी ने ललकारा   रोक ले गधा  कहाँ लिए जाता है
खोजी   हट जा सामने से
जवान   उतर गधे से
 उतरता है या मैं दूँ खाने भर को
खोजी   तू नहीं छोड़ेगा  निकालूँ करौली फिर
आखिर  उस जवान ने खोजी को गधे से ढकेल दिया  तब आप चोर चोर का गुल मचाने लगे
 यह गुल सुन कर दो चार आदमी आ गए और खोजी को चपतें जमाने लगे
खोजी   तुम लोगों की कजा आई है  मैं धुनके रख दूँगा
जवान   चुपके से घर की राह लो  ऐसा न हो  तुम्हें तुम्हारी खोपड़ी सुहलानी पड़े
इत्तिफाक से एक तुर्की सवार का उस तरफ से गुजर हुआ
 खोजी ने चिल्ला कर कहा   दोहाई है सरकार की
 यह डाकू मारे डालते हैं
सवार ने खोजी को देख कर पूछा   तुम यहाँ कहाँ
खोजी   ये लोग मुझे तुर्की का दोस्त समझ कर मारे डालते हें
सवार ने उन आदमियों को डाँटा और अपने साथ चलने का हुक्म दिया
 खोजी शेर हो गए
 एक के कान पकड़े और कहा  आगे चल
 दूसरे पर चपत जमाई और कहा  पीछे चल
इस तरह खोजी ने इन बेचारों की बुरी गत बनाई  मगर पड़ाव पर पहुँच कर उन्हें छोड़वा दिया
जब सब लोग खा कर लेटे तो खोजी ने फिर डींग मारनी शुरू की
 एक बार मैं दरिया नहाने गया तो बीचोबीच में जा कर ऐसा गोता लगाया कि तीन दिन पानी से बाहर न हुआ
एक सिपाही   तब तो आप यों कहिए कि आप गोताखोरों के उस्ताद हैं
 कल जरा हमें भी गोता ले कर दिखाइए
खोजी   हाँ हाँ  जब कहो
सिपाही   अच्छा तो कल की रही
खोजी ने समझा  यह सब रोब में आ जायँगे
 मगर वे एक छटे गुर्गे
 दूसरे दिन उन सबों ने खोजी को साथ लिया और दरिया नहाने को चले
 पड़ाव से दरिया साफ नजर आता था
 खोजी के बदन के रोंगटे खड़े हो गए
 भागने ही को थे कि एक आदमी ने रोक लिया और दो तुर्कों ने उनके कपड़े उतार लिए
 खोजी की यह कैफियत थी कि कलेजा थरथर काँप रहा था  मगर जबान से बात न निकलती थी
 जब उन्होंने देखा कि अब गला न छूटेगा तो मिन्नतें करने लगे   भाइयो  मेरी जान के क्यों दुश्मन हुए हो
 अरे यारो  मैं तुम्हारा दोस्त हूँ  तुम्हारे सबब से इतनी जहमत उठाई  कैद हुआ और अब तुम लोग हँसी हँसी में मुझे डुबो देना चाहते हो
 गरज खोजी बहुत गिड़गिड़ाए  मगर तुर्कों ने एक न मानी
 खोजी मिन्नतें करते करते थक गए तो कोसने लगे   खुदा तुमसे समझे
 यहाँ कोई अफसर भी नहीं है
 न हुई करौली  नहीं इस वक्त जीता चुनवा देता
 खुदा करे  तुम्हारे ऊपर बिजली गिरे
 सब के सब कपड़े उतार लिए  गोया उनके बाप का माल था
 अच्छा गीदी  अगर जीता बचा तो समझ लूँगा
 मगर दिल्लगीबाजों ने इतने गोते दिए कि वे बेदम हो गए और एक गोता खा कर डूब गए
आजाद को साइबेरिया भेज कर मिस क्लारिसा अपने वतन को रवाना हुई और रास्ते में एक नदी के किनारे पड़ाव किया
 वहाँ की आब हवा उसको ऐसी पसंद आई कि कई दिन तक उसी पड़ाव पर शिकार खेलती रही
 एक दिन मिस कलरिसा ने सुबह को देखा कि उसके खेमे के सामने एक दूसरा बहुत बड़ा खेमा खड़ा हुआ है
 हैरत हुई कि या खुदा  यह किसका सामान है
 आधी रात तक सन्नाटा था  एकाएक खेमे कहाँ से आ गए
 एक औरत को भेजा कि जा कर पता लगाए कि ये कौन लोग है
 वह औरत जो खेमे में गई तो क्या देखती है कि एक जवाहिरनिगार तख्त पर एक हूरों को शरमाने वाली शाहजादी बैठी हुई है
 देखते ही दंग हो गई
 जा कर मिस क्लारिसा से बोली   हुजूर  कुछ न पूछिए  जो कुछ देखा  अगर ख्वाब नहीं तो जादू जरूर है
 ऐसी औरत देखी कि परी भी उसकी बलाएँ ले
क्लारिसा   तुमने कुछ पूछा भी कि हैं कौन
लौंडी   हुजूर  मुझ पर तो ऐसा रोब छाया कि मुँह से बात ही न निकली
 हाँ  इतना मालूम हुआ कि एक रईसजादी है और सैर करने के लिए आई है
इतने में वह औरत खेम से बाहर निकल आई
 क्लारिसा ने झुक कर उसको सलाम किया और चाहा कि बढ़ कर हाथ मिलाएँ  मगर उसने क्लारिसा की तरफ तेज निगाहों से देख कर मुँह फेर लिया
 वह कोहीक्राफ की परी मीडा थीं
 जब से उसे मालूम हुआ कि क्लारिसा ने आजाद को साइबेरिया भेजवा दिया है  वह उसके खून की प्यासी हो रही थी
 इस वक्त क्लारिसा को देखकर उसके दिल ने कहा कि ऐसा मौका फिर हाथ न आएगा  मगर फिर सोचा कि पहले नरमी से पेश आऊँ
 बातों बातों में सारा माजरा कह सुनाऊँ  शायद कुछ पसीजे
क्लारिसा   तुम यहाँ क्या करने आई हो
मीडा   मुसीबत खींच लाई है  और क्या कहूँ
 लेकिन आप यहाँ कैसे आईं
क्लारिसा   मेरा भी वही हाल है
 वह देखिए  सामने जो कब्र है उसी में वह दफन है जिसकी मौत ने मेरी जिंदगी को मौत से बदतर बना दिया है
 हाय
 उसकी प्यारी सूरत मेरी निगाह के सामने हैं  मगर मेरे सिवा किसी को नजर नहीं आती
मीडा   मैं भी उसी मुसीबत में गिरफ्तार हूँ
 जिस जवान को दिल दिया  जान दी  ईमान दिया  वह अब नजर नहीं आता  उसको एक जालिम बागवान ने बाग से जुदा कर दिया
 खुदा जाने  वह गरीब किन जंगलों में ठोकरें खाता होगा
क्लारिसा   मगर तुम्हें यह तसकीन तो हैं कि तुम्हारा यार जिंदा है और कभी न कभी उससे मुलाकात होगी
 मैं तो उसके नाम को रो चुकी
 मेरे और उसके माँ बाप शादी करने पर राजी थे  हम खुश थे कि दिल की मुरादें पूरी होंगी  मगर शादी के एक ही दिन पहले आसमान टूट पड़ा  मेरे प्यारे को फौज में शरीक होने का हुक्म मिला
 मैंने सुना तो जान सी निकल गई
 लाख समझाया  मगर उसने एक न सुनी
 जिस रोज यहाँ से रवाना हुआ  मैंन खूब मातम किया और रुखसत हुई
 यहाँ रात दिन उसकी जुदाई में तड़पा करती थी  मगर अखबारों में लड़ाई के हाल पढ़ कर दिल को तसल्ली देती थी
 एका एक अखबार में पढ़ा कि उसकी एक तुर्की पाशा से तलवार चली  दोनों जख्मी हुए  पाशा तो बच गया  मगर वह बेचारा जान से मारा गया
 उस पाशा का नाम आजाद है
 यह खबर सुनते ही मेरी आँखों में खून उतर आया  दिल में ठान लिया कि अपने प्यारे के खून का बदला आजाद से लूँगी
 यह तय करके यहाँ से चली और जब आजाद मेरे हाथों से बच गया तो मैंने उसे साइबेरिया भेजवा दिया
मीडा यह सुन कर बेहोश हो गई
जिस वक्त खोजी ने पहला गोता खाया तो ऐसे उलझे कि उभरना मुश्किल हो गया
 मगर थोड़ी ही देर में तुर्कों ने गोते लगा कर इन्हें ढूँढ़ निकाला
 आप किसी कदर पानी पी गए थे
 बहुत देर तक तो होश ही ठिकाने न थे
 जब जरा होश आया तो सबको एक सिरे से गालियाँ देना शुरू कीं
 सोचे कि दो एक रोज में जरा टाँठा हो लूँ तो इनसे खूब समझूँ
 डेरे पर आ कर आजाद के नाम खत लिखने लगे
 उनसे एक आदमी ने कह दिया था कि अगर किसी आदमी के नाम खत भेजना हो और पता न मिलता हो तो खत को पत्तों में लपेट दरिया कि किनारे खड़ा हो और तीन बार  भेजो भेजो  कह कर खत को दरिया में डाल दे  खत आप ही आप पहुँच जायगा
 खोजी के दिल में यह बात बैठ गई
 आजाद के नाम एक खत लिख कर दरिया में डाल आए
 उस खत में आपने बहादुरी के कामों की खूब डींगे मारी थीं
रात का वक्त था  ऐसा अँधेरा छाया हुआ था  गोया तारीकी का दिल सोया हो
 ठंडी हवा के झोंके इतने जोर से चलते थे कि रूह तक काँप जाती थी
 एकाएक रूस की फौज से नक्कारे की आवाज आई
 मालूम हुआ कि दोनों तरफ के लोग लड़ने को तैयार हैं
 खोजी घबरा कर उठ बैठे और सोचने लगे कि यह आवाजें कहाँ से आ रही हैं
 इतने में तुर्की फौज भी तैयार हो गई और दोनों फौजें दरिया के किनारे जमा हो गईं
 खोजी ने दरिया की सूरत देखी तो काँप उठे
 कहा   अगर खुश्की की लड़ाई होती तो हम भी आज जौहर दिखाते
 यों तो सब अफसर और सिपाही ललकार रहे थे  मगर खोजी की उमंगें सबसे बढ़ी हुई थीं
 चिल्ला चिल्ला कर दरिया से कह रहे थे कि अगर तू खुश्क हो जाय तो मैं फिर मजा दिखलाऊँ
 एक हाथ में परे के परे काट कर रख दूँ
गोला चलने लगा
 तुर्कों की तरफ से एक इंजीनियर ने कहा कि यहाँ से आध मील के फासिले पर किश्तियों का पुल बाँधना चाहिए
 कई आदमी दौड़ाए गए कि जा कर देखें  रूसियों की फौजें किस किस मुकाम पर हैं
 उन्होंने आ कर बयान किया कि एक कोस तक रूसियों का नाम निशान नहीं है
 फौरन पुल बनाने का इंतजाम होने लगा
 यहाँ से डेढ़ कोस पर पैंतीस किश्तियाँ मौजूद थीं
 अफसर ने हुक्म दिया कि उन किश्तियों को यहाँ लाया जाय
 उसी दम दो सवार घोड़े कड़कड़ाते हुए आए
 उनमें से एक खोजी थे
खोजी   पैंतीस किश्तियाँ यहाँ से आधा कोस पर मुस्तैद हैं
 मैंने सोचा  जब तक सवार तुम्हारे पास पहुँचेंगे और तुम हुक्म दोगे कि किश्तियाँ आएँ तब तक यहाँ खुदा जाने क्या हो जाय  इसलिए एक सवार को ले कर फौरन किश्तियों को इधर लो आया
फौज के अफसर ने यह सुना तो खोजी की पीठ ठोंक दी और कहा   शाबाश
 इस वक्त तो तुमने हमारी जान बचा दी
खोजी अकड़ गए
 बोले   जनाब  हम कुछ ऐसे वैसे नहीं हैं
 आज हम दिखा देंगे कि हम कौन हैं
 एक एक को चुन चुन कर मारूँ
इतने में इंजीनियरों ने फुर्ती के साथ किश्ती का पुल बाँधने का इंतजाम किया
 जब पुल तैयार हो गया तो अफसर ने कुछ सवारों को उस पार भेजा
 खोजी भी उनके साथ हो लिए
 जब पुल के बीच में पहुँचे तो एक दफा गुल मचाया   ओ गीदी  हम आ पहुँचे
तुर्कों ने उनका मुँह दबाया और कहा   चुप
इतने में तुर्कों का दस्ता उस पार पहुँच गया
 रूसियों को क्या खबर थी कि तुर्क लोग क्या कर रहे हैं
 इधर खोजी जोश में आ कर तीन चार तुर्कों को साथ ले दरिया के किनारे किनारे घुटनों के बल चले
 जब उनको मालूम हो गया कि रूसी फौज थक गई तो तुर्कों ने एक दम से धावा बोल दिया
 रूसी घबरा उठे
 आपस में सलाह की कि अब भाग चलें
 खोजी भी घोड़े पर सवार थे  रूसियों को भागते देखा तो घोड़े को एक एड़ दी और भागते सिपाहियों में से सात आदमियों के टुकड़े टुकड़े कर डाले
 तुर्की फौज में वाह वाह का शोर मच गया
 ख्वाजा साहब अपनी तारीफ सुन कर ऐसे खुश हुए कि परे में घुस गए और घोड़े को बढ़ा बढ़ा कर तलवार फेंकने लगे
 दम के दम में रूसी सवारों ने मैदान खाली कर दिया
 तुर्की फौज में खुशी के शादियाने बजने लगे
 ख्वाजा साहब के नाम फतह लिखी गई
 इस वक्त उनके दिमाग सातवें आसमान पर थे
 अकड़े खड़े थे
 बात बात पर बिगड़ते
 हुक्म दिया   फौज के जनरल से कहो  आज हम उनके साथ खाना खाएँगे
 खाना खाने बैठे तो मुँह बनाया  वाह
 इतने बड़े अफसर और यह खाना
 न मीठे चावल  न फिरनी  न पोलाव
 खाना खाते वक्त अपनी बहादुरी की कथा कहने लगे   वल्लाह  सबों के हौसले पस्त कर दिए
 ख्वाजा साहब हैं कि बातें
 मेरा नाम सुनते ही दुश्मनों के कलेजे काँप गए
 हमारा बार कोई रोक ले तो जानें
 बरसों मुसीबतें झेली हैं तब जा के इस काबिल हुए कि रूसियों के लश्कर में अकेले घुस पड़े
 और हमें डर किसका है
 बहिश्त के दरवाजे खुले हुए हैं
अफसर   हमने वजीर जंग से दरख्वास्त की है कि तुमको इस बहादुरी का इनाम मिले
खोजी   इतना जरूर लिखना कि यह आदमी दगले वाली पलटन का रिसालदार था
अफसर   दगलेवाली पलटन कैसी
 मैं नहीं समझा
खोजी   तुम्हारे मारे नाक में दम है और तुम हिंदी की चिंदी निकालते हो
 अवध का हाल मालूम है या नहीं
 अवध से बढ़ कर दुनिया में और कौन बादशाहत होगी
अफसर   हमने अवध का नाम नहीं सुना
 आपको कोई खिताब मिले तो आप पसंद करेंगे
खोजी   वाह  नेकी और पूछ पूछ
उस दिन से सारी फौज में खोजी की धूम मच गई
 एक दिन रूसियों ने एक पहाड़ी पर से तुर्कों पर गोले उतारने शुरू किए
 तुर्क लोग आराम से लेटे हुए थे
 एकाएक तोप की आवाज सुनी तो घबरा गए
 जब तक मुकाबला करने के लिए तैयार हों तब तक उनके कई आदमी काम आए
 उस वक्त खोजी ने अपने सिपाहियों को ललकारा  तलवार खींच पहाड़ी पर चढ़ गए और कई आदमियों को जख्मी किया  इससे उनकी और भी धाक बैठ गई
 जिसे देखो  उन्हीं की तारीफ कर रहा था
एक सिपाही   आपने आज वह काम किया है कि रुस्तम से भी न होता
 आपके वास्ते कोई खिताब तजवीजा जायगा
खोजी   मेरा आजाद आ जाय तो मेरी मिहनत ठिकाने लगे  वरना सब हेच है
अफसर   जिस वक्त तुम घोड़े से गिरे  मेरे होश उड़ गए
खोजी   गिरते ही सँभल भी गए थे
अफसर   चित गिरे थे
खोजी   जी नहीं
 पहलवान जब गिरेगा  पट गिरेगा
अफसर   जरा सा तो आप का कद है और इतनी हिम्मत
खोजी   क्या कहा  जरा सा कद  किसी पहलवान से पूछिए
 कितनी ही कुश्तियाँ जीत चुका हूँ
अफसर   हमसे लड़िएगा
खोजी   आप ऐसे दस हों तो क्या परवा
फौज के अफसर ने उसी दिन वजीर जंग के पास खोजी की सिफारिश लिख भेजी
खोजी थे तो मसखरे  मगर वफादार थे
 उन्हें हमेशा आजाद की धुन सवार रहती थी
 बराबर याद किया करते थे
 जब उन्हें मालूम हुआ कि आजाद को पोलैंड की शाहजादी ने कैद कर दिया है तो वह आजाद को खोजने निकले
 पूछते पूछते किसी तरह आजाद के कैदखाने तक पहुँच ही तो गए
 आजाद ने उन्हें देखते ही गोद में उठा लिया
खोजी   आजाद  आजाद  अरे मियाँ  तुम कौन हो
खोजी   भाईजान  तुम भूत हो या प्रेत  हमें छोड़ दो
 मैं अपने आजाद को ढूँढ़ने जाता हूँ
आजाद   पहले यह बताओ कि यहाँ कैसे पहुँचे
खोजी   सब बतलाएँगे मगर पहले यह तो बताओ कि तुम्हारी यह गति कैसी हो गई
आजाद ने सारी बातें खोजी को समझाईं  तो आपने कहा   वल्लाह  निरे गाउदी हो
 अरे भाईआन  तुम्हारी जान के लाले पड़े हैं  तुमको चाहिए कि जिस तरह मुमकिन हो  शाहजादी को खुश करो  तुमको तो यह दिखाना चाहिए कि शाहजादी को छोड़ कर कहीं जाओगे ही नहीं
 खूब इश्क जताओ  तब कहीं तुम्हारा ऐतबार होगा
आजाद   हो सिड़ी तो क्या हुआ  मगर बात ठिकाने की करते हो  मगर यह तकरीर कौन करे
खोजी   और हम आए क्या करने हैं
यह कह कर आप शाहजादी के सामने आ कर खड़े हो गए
 उसने इनकी सूरत देखी तो हँस पड़ी
 मियाँ खोजी समझे कि हम पर रीझ गई
 बोले   क्या लड़वाओगी क्या
 आजाद सुनेगा तो बिगड़ उठेगा
 मगर वाह रे मैं
 जिसने देखा  वही रीझा और यहाँ यह हाल है कि किसी से बोलने तक नहीं
 एक हो तो बोलूँ  दो हो तो बोलूँ  चार निकाह तक तो जायज हैं  मगर जब इंद्र का अखाड़ा पीछे पड़ जाय तो क्या करूँ
शाहजादी   जरा बैठ तो जाइए
 यह तो अच्छा नहीं मालूम होता कि मैं बैठी रहूँ और आप खड़े रहें
खोजी   पहले यह बताओ कि दहेज क्या दोगी
हबशिन   और अकड़ते किस बिरते पर हो
 सूखी हड्डियों पर यह गरूर
खोजी   तुम पहलवानों की बातें क्या जानो
 यह चोर बदन कहलाता है  मैं अखाड़े में उतर पड़ूँ तो फिर कैफियत देखो
हबशिन   टेनी मुर्ग के बराबर तो आपका कद है और दावा इतना लंबा चौड़ा
खोजी   तुम गँवारिन हो  ये बातें क्या जानो
 तुम कद को देखा चाहो और यहाँ लंबे आदमी को लोग बेवकूफ कहते हैं
 शेर को देखो और ऊँट को देखो
 मिस्र में एक बड़े ग्रांडील जवान को पटकनी बताई
 मारा चारों खाने चित
 उठ कर पानी भी न माँगा
खैर  बहुत कहने सुनने से आप कुरसी पर बैठे तो दोनों टाँगें कुरसी पर रख लीं और बोले   अब दहेज का हाल बताओ
 लेकिन मैं एक शर्त से शादी करूँगा  इन सब लौंडियों को महल बनाऊँगा और इनके अच्छे अच्छे नाम रखूँगा
 ताऊस महल  गुलाम महल
शाहजादी   तो आप अपनी शादी के फेर में हैं  यह कहिए
खोजी   हँसती आप क्या हैं  अगर हमारा करतब देखना हो किसी पहलवान को बुलाओ
 अगर हम कुश्ती निकालें तो शादी मंजूर
शाहजादी ने एक मोटी ताजी हबशिन को बुलाया
 खोजी ने आँख ऊपर उठाई तो देखते हैं कि एक काली कलूटी देवनी हाथ में एक मोटा सोटा लिए चली आती हैं
 देखते ही उनके होश उड़ गए
 हबशिन ने आते ही इनके कंधे पर हाथ रखा तो इनकी जान निकल गई
 बोले   हाथ हटाओ
हबशिन   दम हो तो हाथ हटा दो
खोजी   मेरे मुँह न लगना  खबरदार
हबशिन ने उनका हाथ पकड़ लिया और मरोड़ने लगी
 खोजी झल्ला झल्ला कर कहते थे  हाथ छोड़ दे
 हाथ टूटा तो बुरी तरह पेश आऊँगा  मुझसे बुरा कोई नहीं
हबशिन ने हाथ छोड़ कर उनके दोनों कान पकड़े और उठाया तो जमीन से छः अंगुल ऊँचे
हबशिन   कहो  शादी पर राजी हो या नहीं
खोजी   औरत समझ कर छोड़ दिया
 इसके मुँह कौन लगे
इस पर हबसिन ने ख्वाजा साहब को गोद में उठाया और ले चली
 उन्होंने सैकड़ों गालियाँ दीं   खुदा तेरा घर खराब करे  तुम पर आसमान टूट पड़े  देखो  मैं कहे देता हूँ कि पीस डालूँगा
 मैं सिर्फ इस सबब से नहीं बोलता कि मर्द हो कर औरत जाति से क्या बोलूँ
 कोई पहलवान होता तो मैं अभी समझ लेता  और समझता क्या
 मारता चारों खाने चित
हबशिन   खैर  दिल्लगी तो हो चुकी  अब यह बताओ कि आजाद से तुमने क्या कहा
 वह तो आपके दोस्त हैं
खोजी   ऊँह  तुमको किसी ने बहका दिया  वह दोस्त नहीं  लड़के हैं
 मैंने उसके नाम एक खत लिखा है  ले जाओ और उसका जवाब लाओ
हबशिन आपका खत ले कर आजाद के पास पहुँची और बोली   हुजूर  आपके वालिद ने इस खत का जवाब माँगा है
आजाद   किसने माँगा है
 तुमने यह कौन लफ्ज कहा
हबशिन   हुजूर के वालिद ने



 वह जो ठेंगने से आदमी हैं
आजाद   वह सुअर मेरे घर का गुलाम है
 वह मसखरा है
 हम उसके खत का जवाब नहीं देते
हबशिन ने आ कर खोजी से कहा   आपका खत पढ़ कर आपके लड़के बहुत ही खफा हुए
खोजी   नालायक है कपूत  जी चाहता है  अपना सिर पीट लूँ
शाहजादी ने कहा   जा कर आजाद पाशा को बुला लाओ  इस झगड़े का फैसला हो जाय
जरा देर में आजाद आ पहुँचे
 खोजी ने उन्हें देख कर सिटपिटा गए
इधर तो शाहजादी खोजी के साथ यों मजाक कर रही थी
 उधर एक लौंडी ने आकर कहा   हुजूर  दो सवार आए हैं और कहते हैं कि शाहजादी को बुलाओ
 हमने बहुत कहा कि शाहजादी साहब को आज फुरसत नहीं है  मगर वह नहीं सुनते
शाहजादी ने खोजी से कहा कि बाहर जा कर इन सवारों से पूछो कि वह क्या चाहते हैं
 खोजी ने जा कर उन दोनों को खूब गौर से देखा और आ कर बोले   हुजूर  मुझे तो रईसजादे मालूम होते हैं
 शाहजादी ने जा कर शाहजादों को देखा तो आजाद भूल गए
 उन्हें एक दूसरे महल में ठहराया और नौकरों को ताकीद कर दी कि इन मेहमानों को कोई तकलीफ न होने पाए
 आजाद तो इस खयाल में बैठे थे कि शाहजादी आती होगी और शाहजादी नए मेहमानों की खातिरदारी का इंतजाम कर रही थी
 लौंडियाँ भी चल दीं  खोजी और आजाद अकेले रह गए
आजाद   मालूम होता है  उन दोनों लौंडों को देख कर लट्टू हो गई
खोजी   तुमसे तो पहले ही कहते थे  मगर तुमने ने माना
 अगर शादी हो गई होती तो मजाल थी कि गैरों को अपने घर में ठहराती
आजाद   जी चाहता है  इसी वक्त चल कर दोनों के सिर उड़ा दूँ
खोजी   यही तो तुममे बुरी आदत है
 जरा सब्र से काम लो  देखो क्या होता है
इन दोनों शाहजादों में एक का नाम मिस्टर क्लार्क था और दूसरे का हेनरी
 दोनों की उठती जवानी थी
 निहायत खूबसूरत
 शाहजादी दिन के दिन उन्हीं के पास बैठी रहती  उनकी बातें सुनने से उसका जी न भरता था
 मियाँ आजाद तो मारे जलन के अपने महल से निकलते ही न थे
 मगर खोजी टोह लेने के लिए दिन में कई बार यहाँ आ बैठते थे
 उन दोनों को भी खोजी की बातों में बड़ा मजा आता
एक दिन खोजी दोनों शाहजादों के पास गए  तो इत्तिफाक से शाहजादी वहाँ न थी
 दोनों शाहजादों ने खोजी की बड़ी खातिर की
 हेनरी ने कहा   ख्वाजा साहब  हमको पहचाना
यह कह कर उसने टोप उतार दिया
 खोजी चौंक पड़े
 यह मीडा थी
 बोले   मिस मीडा  खूब मिलीं
मीडा   चुप चुप
 शाहजादी न जानने पाए
 हम दोनों इसलिए आए हैं कि आजाद को यहाँ से छुड़ा ले जायँ
खोजी   अच्छा  क्या यह भी औरत हैं
मीडा   यह वही औरत हैं जो आजाद को पकड़ ले गई थीं
खोजी   अक्खाह  मिस क्लारिसा
 आप तो इस काबिल हैं कि आपका बायाँ कदम ले
मीडा   अब यह बताओ कि यहाँ से छुटकारा पाने की भी कोई तदबीर है
खोजी   हाँ  वह तदबीर बताऊँ कि कभी पट ही न पड़े
 यह शाहजादी बड़ी पीनेवाली है  इसे खूब पिलाओ और जब बेहोश हो जाय तो ले उड़ो
खोजी   ने जा कर आजाद से यह किस्सा कहा
 आजाद बहुत खुश हुए
 बोले   मैं दोनों की सूरत देखते ही ताड़ गया था
खोजी   मिस क्लारिस कहीं तुम्हें दगा न दे
आजाद   अजी नहीं  यह मुहब्बत की घातें हैं
खोजी   अभी जरा देर में महफिल जमेगी
 न कहोगे  कैसी तदबीर बताई
खोजी ने ठीक कहा था
 थोड़ी ही देर में शाहजादी ने इन दोनों आदमियों को बुला भेजा
 ये लोग वहाँ पहुँचे तो शराब के दौर चल रहे थे
शाहजादी   आज हम शर्त लगा कर पिएँगे
हेनरी   मंजूर
 जब तक हमारे हाथ से जाम न छूटे तब तक तुम भी न छोड़ो
 जो पहले छोड़ दे वह हारा
क्लार्क    आजाद से  तुम कौन हो मियाँ  साफ बोलो
आजाद   मैं आदमी नहीं हूँ  देवजाद हूँ
 परियाँ मुझे खूब जानती हैं
क्लारिसा
उड़ता है मुझसे ओ सितमईजाद किस लिए
बनता है आदमी से परीजाद किस लिए
क्लारिसा ने शाहजादी को इतनी शराब पिलाई कि वह मस्त हो कर झूमने लगी
 तब आजाद ने कहा   ख्वाजा साहब  आप सच कहना  हमारा इश्क सच्चा है या नहीं
 मीडा  खुद जानता है  आज का दिन मेरी जिंदगी का सबसे मुबारक दिन है
 किसे उम्मेद थी कि इस कैद में तुम्हारा दीदार होगा
खोजी   बहुत बहको न भाई  कहीं शाहजादी सुन रही हो तो आफत आ जाय
आजाद   वह इस वक्त दूसरी दुनिया में हैं
खोजी   शाहजादी साहब  यह सब भागे जा रहे हैं  जरा होश में तो आइए
आजाद   अबे चुप रह नालायक
 मीडा  बताओ  किस तदबीर से भागोगी
 मगर तुमने तो यह रूप बदला कि खुदा की पनाह
 मैं यही दिल में सोचता था कि ऐसे हसीन शाहजादे कहाँ से आ गए  जिन्होंने हमारा रंग फीका कर दिया
 वल्लाह  जो जरा भी पहचाना हो
 मिस क्लारिसा  तुमने तो गजब ही कर दिया
 कौन जानता था कि साइबेरिया भेज कर तुम मुझे छुड़ाने आओगी
मीडा   अब तो मौका अच्छा है  रात ज्यादा आ गई है
 पहरे वाले भी सोते होंगे  देर क्यों करें
आजाद अस्तबल में गए और चार तेज घोड़े छाँट कर बाहर लाए
 दोनों औरतें तो घोड़ों पर सवार हो गईं  मगर खोजी की हिम्मत छूट गई  डरे कि कहीं गिर पड़ें तो हड्डी पसली चूर हो जाय
 बोले   भई  तुम लोग जाओ  मुझे यहीं रहने दो
 शाहजादी को तसल्ली देने वाला भी तो कोई चाहिए
 मैं उसे बातों में लगाए रखूँगा जिसमें उसे कोई शक न हो
 खुदा ने चाहा तो एक हफ्ते के अंदर कुस्तुनतुनिया में तुमसे मिलेंगे
यह कह कर खोजी तो इधर चले और वे तीनों आदमी आगे बढ़े
 कदम कदम पर पीछे फिर फिर कर देखते थे कि कोई पकड़ने न आ रहा हो
 सुबह होते होते ये लोग डैन्यूब के किनारे आ पहुँचे और घोड़ों से उतर हरी हरी घास पर टहलने लगे
 एकाएक पीछे से कई सवार घोड़े दौड़ाते आते दिखाई पड़े
 इन लोगों ने अपने घोड़े चरने को छोड़ दिए थे
 अब भागें कैसे
 दम के दम में सब के सब सवार सिर पर आ पहुँचे और इन तीनों आदमियों को गिरफ्तार कर लिया
 अकेले आजाद भला तीस आदमियों को क्या मुकाबला करते
दोपहर होते होते ये लोग शाहजादी के यहाँ जा पहुँचे
 शाहजादी तो गुस्से से भरी बैठी थी
 अंदर ही से कहला भेजा कि आजाद को कैद कर दो
 यह हुक्म दे कर शाहजादों को देखने के लिए बाहर निकली तो शाहजादों की जगह दो शाहजादियाँ खड़ी नजर आईं
 धक से रह गई
 या खुदा  यह मैं क्या देख रही हूँ
क्लारिसा   बहन  मर्द के भेस में तो तुम्हें प्यार कर चुके
 अब आओ  बहनें बहनें मिल कर प्यार करें
 हम वही हैं जिनके साथ तुम शादी करने वाली हो
शाहजादी   अरे क्लारिसा  तुम यहाँ कहाँ
क्लारिसा   आओ गले मिलें
 मुझे खौफ हैं कि कहीं तुम्हारे ऊपर कोई आफत न आ जाय
 ऐसे नामी सरकारी कैदी को उड़ा लाना तुम्हें मुनासिब न था
 वजीरजंग को यह खबर मिल गई है
 अब तुम्हारी खैरियत इसी में है कि उस तुर्की जवान को हमारे हवाले कर दो
शाहजादी समझ गई कि अब आजाद को रुखसत करना पड़ेगा
 आजाद से जा कर बोली   प्यारे आजाद  मैंने तुम्हारे साथ जो बुराइयाँ की हैं  उन्हें माफ करना
 मैंने जो कुछ किया  दिल की जलन से मजबूर हो कर किया
 तुम्हारी जुदाई मुझसे बरदाश्त न होगी
 जाओ  रुखसत
यह कह कर उसने क्लारिसा से कहा   शाहजादी  खुदा के लिए उन्हें साइबेरिया न भेजना
 वजीरजंग से तुम्हारी जान पहचान है
 वह तुम्हारी बात मानते हैं  अगर तुम माफ कर दोगी  तो वह जरूर माफ कर देंगे
उधर आजाद जब फौज से गायब हुए तो चारों तरफ उनकी तलाश होने लगी
 दो सिपाही घूमते घामते शाहजादी के महल की तरफ आ निकले
 इत्तिफाक से खोजी भी अफीम की तलाश में घूम रहे थे
 उन दोनों सिपाहियों ने खोजी को आजाद के साथ पहले देखा था
 खोजी को देखते ही पकड़ लिया और आजाद का पता पूछने लगे
खोजी   मैं क्या जानूँ कि आजाद पाशा कौन है
 हाँ  नाम अलबत्ता सुना है
एक सिपाही   तुम आजाद के साथ हिंदोस्तान से आए हो और तुमको खूब मालूम है कि आजाद पाशा कहाँ हैं
खोजी   कौन आजाद के साथ आया है
 मैं पठान हूँ  पेशावर से आया हूँ  मुझसे आजाद से वास्ता
मगर वह दोनों सिपाही भी छँटे हुए थे  खोजी के झाँसे में न आए
 खोजी ने जब देखा कि इन जालिमों से बचना मुश्किल है तो सोचे कि सिड़ी बन जाओ
 कुछ का कुछ जवाब दो
 मरना है तो दूसरे को ले कर मरो
 मरना न होता तो अपना वतन छोड़ कर इतनी दूर आते ही क्यों
 खास मजे में नवाब के यहाँ दनदनाते थे
 उल्लू बना बना कर मजे उड़ाते थे
 चीनी की प्यालियों में मालवे की अफीम घुलती थी  चंडू के छींटे उड़ते थे  चरस के दम लगते थे
 वह सब मजे छोड़ छाड़ कर उल्लू बने  मगर फँसे सो फँसे
सिपाही   तुम्हारा नाम क्या है
 सच सच बता दो
खोजी   कल तक दरिया चढ़ा था  आज चिड़िया दाना चुगेगी
सिपाही   तुम्हारे बाप का क्या नाम था
खोजी   हमको अपना नाम तो याद ही नहीं
 बाप के नाम को कौन कहे
सिपाही   तुम यहाँ किसके साथ आए
खोजी   शैतान के साथ
सिपाहियों ने जब देखा कि यह ऊल जलूल बक रहा है तो उन्हें एक मोटे से दरख्त में बाँधा और बोले   ठीक ठीक बतलाते हो तो बतला दो वरना हम तुम्हें फाँसी दे देंगे
खोजी की आँखों से आँसू निकल पड़े
 खुदा से दुआ माँगने लगे कि ऐ खुदा  मैं तो अब दुनिया से जा रहा हूँ  मगर मरते वक्त दुआ माँगता हूँ कि आजाद का बाल भी बाँका न हो
आखिर सिपाहियों को खोजी के सिड़ी होने का यकीन आ ही गया
 छोड़ दिया
 खोजी के सिर से यह बला टली तो चहकने लगे
 तुम लोग जिंदगी के मजे क्या जानो  हमने वह वह मजे उड़ाए हैं कि सुनो तो फड़क जाओ
 नवाब साहब की बदौलत बादशाह बने फिरते थे  सुबह से दस बजे तक चंडू के छींटे उड़े  फिर खाना खाया  सोए तो चार बजे की खबर लाए  चार बजे से अफीम घूमने लगी  पौंडे छोले और गँड़ेरियाँ चूसीं  इतने में नवाब साहब निकल आए
 वैसे रईस यहाँ कहाँ
 वहाँ के एक अदना कहार ने बीस लाख की शराब अपनी बिरादरी वालों को एक रात में पिला दी
 एक कहार ने सोने चाँदी की कुज्जियों में शराब पिलाई
 इस पर एक बूढ़े खुर्राट ने कहा   न भाई पंचो  आपन मरजाद न छोड़ब
 हमरे बाप यही कुज्जी माँ पिहिन
 हमरे दादा पिहिन  अब हम कहाँ के बड़े रईस होइ गयन
 महरा ने सोने चाँदी की प्यालियाँ मँगवाईं और फकीरों को बाँट दीं
 दस हजार प्यालियाँ चाँदी की थीं और दस हजार सोने की
 जब बादशाह को यह खबर मिली तो हुक्म दिया कि जितने कहार आए हों  सबको एक एक लहँगा दिलवा दिया जाय
 अब इस गई गुजरी हालत पर भी जो बात वहाँ है वह कहीं नहीं है
सिपाही   आपके मुल्क में सिपाही तो अच्छे अच्छे होंगे
खोजी   हमारे मुल्क में एक से एक सिपाही मौजूद हैं
 जो हैं अपने वक्त का रुस्तम
सिपाही   आप भी तो वहाँ के पहलवान ही मालूम होते हैं
खोजी   इस वक्त तो सर्दी ने मार डाला है  अब बुढ़ापा आया
 जवानी में अलबत्ता मैं भी हाथी की दुम पकड़ लेता था तो हुमस नहीं सकता था
 अब न वह शौक  न वह दिल  अब तो फकीरी अख्तियार की
सिपाही   आपकी शादी भी हुई है
खोजी   आपने भी वही बात पूछी
 फकीर आदमी  शादी हुई न हुई  बराबर के लड़के हैं
सिपाही   आप कुछ पढ़े लिखे भी हैं
खोजी   ऊह  पूछते हैं  पढ़े लिखे हैं
 यहाँ बिला पड़े ही आलिमफाजिल हैं  पढ़ने का मरज नहीं पालते  यह आरजा तो यहीं देखा  अपने यहाँ तो चंडू  चरस  मदक के चरचे रहते हैं
 हाँ  अगले जमाने में पढ़ने लिखने का भी रिवाज था
सिपाही   तो आपका मुल्क जाहिलों ही से भरा हुआ है
खोजी   तुम खुद गँवार हो
 हमारे यहाँ एक एक पहलवान ऐसे पड़े हैं जो तीन तीन हजार हाथ जोड़ी के हिलाते हैं
 दंडों पर झुक गए तो चार पाँच हजार दंड पेल डाले
 गुलचले ऐसे कि अँधेरी रात में सिर्फ आवाज पर तीर लगाया और निशाना खाली न गया
ये बातें करके  खोजी ने अफीम घोली और रूसियों से पीने के लिए कहा
 और सबों ने तो इनकार किया  मगर एक मुसाफिर की शामत जो आई तो उसने एक चुस्की लगाई
 जरा देर में नशे ने रंग जमाया तो झूमने लगा
 साथियों ने कहकहा लगाया
खोजी   एक दिन का जिक्र है कि नवाब साहब के यहाँ हम बैठे गप्पें उड़ा रहे थे
 एक मौलवी साहब आए
 यहाँ उस वक्त सरूर डटा हुआ था  हमने अर्ज की  मौलवी साहब  अगर हुक्म हो तो एक प्याली हाजिर करूँ
 मौलवी ने आँखें नीली पीली कीं और कहा   कोई मसखरा है बे तू
 मैंने कहा   यार  ईमान से कह दो कि तुमने कभी अफीम पी है या नहीं
 मौलवी साहब इतने जामे से बाहर हुए कि मुझे हजारों गालियाँ सुनाईं
 आज बड़ी सर्दी है  हम ठिठुरे जाते हैं
सिपाही   यह वक्त हवा खाने का है
खोजी   खुदा की मार इस अक्ल पर
 यह वक्त हवा खाने का है
 यह वक्त आग तापने का है
 हमारे मुल्क के रईस इस वक्त खिड़कियाँ बंद करके बैठे होंगे
 हवा खाने की अच्छी कही  यहाँ तो रूह तक काँप रही है और आपको हवा खाने की सूझती है
सिपाही   एक मुसाफिर ने हमसे कहा था कि हिंदोस्तान में लोग पुरानी रस्मों के बहुत पाबंद हैं
 अब तक पुरानी लकीरें पीटते जाते हैं
खोजी   तो क्या हमारे बाप दादे बेवकूफ थे
 उनकी रस्मों को जो न माने वह कपूत  जो रस्म जिस तरह पर चली आती है उसी तरह रहेगी
सिपाही   अगर कोई रस्म खराब हो तो क्या उसमें तरमीम की जरूरत नहीं
खोजी   लाख जरूरत हो तो क्या  पुरानी रस्मों में कभी तरमीम न करनी चाहिए
 क्या वे लोग अहमक थे
 एक आप ही बड़े अक्लमंद पैदा हुए
रूसियों को खोजी की बातों में बड़ा मजा आया
 उन्हें यकीन हो गया कि यह कोई दूसरा आदमी है
 आजाद का दोस्त नहीं
 खोजी को छोड़ दिया और कई दिन के बाद यह कुस्तुनतुनिया पहुँच गए
एक दिन दो घड़ी दिन रहे चारों परियाँ बनाव चुनाव हँस खेल रही थीं
 सिपहआरा का दुपट्टा हवा के झोंकों से उड़ा जाता था
 जहाँनारा मोतिये के इत्र में बसी थीं
 गेतीआरा का स्याह रेशमी दुपट्टा खूब खिल रहा था
हुस्नआरा   बहन  यह गरमी के दिन और काला रेशमी दुपट्टा
 अब कहने से तो बुरा मानिएगा  जहाँनारा बहन निखरें तो आज दूल्हा भाई आने वाले हैं  यह आपने रेशमी दुपट्टा क्या समझ के फड़काया
अब्बासी   आज चबूतरे पर अच्छी तरह छिड़काव नहीं हुआ
हीरा   जरा बैठ कर देखिए तो  कोई दस मशकें तो चबूतरे ही पर डाली होगी
एकाएक महरी की छोकरी प्यारी दौड़ती हुई आई और बोली   हुजूर  हमने यह आज बिल्ली पाली है
 बड़ी सरकार ने खरीद दी और दो आने महीना बाँध दिया
 सुबह को हम हलुआ खिलाएँगे
 शाम को पेड़ा
 उधर सिपहआरा और गेतीआरा गेंद खेलने लगीं तो हुस्नआरा ने कहा  अब रोज गेंद ही खेला करोगी
 ऐसा न हो  आज भी अम्माँजान आ जायँ
अब्बासी   हुजूर  गेंद खेलने में कौन सा ऐब है
 दो घड़ी दिल बहलता है
 बड़ी सरकार की न कहिए  वह बूढ़ी हुई  बिगड़ी ही चाहें
यही बातें हो रही थीं कि शाहजादा हुमायूँ फर हाथी पर सवार बगीचे की दीवार से झाँकते हुए निकले
 सिपहआरा बेगम को गेंद खेलते देखा तो मुसकिरा दिए
 हाथी तो आगे बढ़ गया  मगर हुस्नआरा को शाहजादे का यों झाँकना बुरा लगा
 दारोगा को बुला कर कहा  कल इस दीवार पर दो रद्दे और चढ़ा दो  कोई हाथी पर इधर से निकल जाता है तो बेपरदगी होती है
 सौ काम छोड़ कर यह काम करो
जब दारोगा चले गए तो जहाँनारा ने कहा   सिपहआरा बहन ने इनको इतना ढीठ कर दिया  नहीं शाहजादे हों चाहे खुद बादशाह हों  ऐसी अंधेर नगरी नहीं है कि जिसका जी चाहे  चला आए
फिर वही चहल पहल होने लगी
 सिपहआरा और अब्बासी पचीसी खेलने लगीं
अब्बासी   हुजूर  अबकी हाथ में यह गोट न पीटूँ तो अब्बासी नाम न रखूँ
सिपहआरा   वाह
 कहीं पीटी न हो
अब्बासी   या अल्लाह  पचीस पड़ें
 अरे
 दिए भी तो तीन काने
 बाजी खाक में मिल गई
हुस्नआरा   लेके हरवा न दी हमारी बाजी
 बस अब दूर हो
अब्बासी   ऐ बीबी  मैं क्या करूँ ले भला
 पाँसा वही है लेकिन वक्त ही तो है
हुस्नआरा   अच्छा बाजी हो ले  तो हम फिर आएँ
सिपहआरा   अब मैं दाँव बोलती हूँ
हुस्नआरा   हमसे क्या मतलब  वह जानें  तुम जानो
 बोलो अब्बासी
अब्बासी   हुजूर  जब बाजी सत्यानास हो गई तब तो हमको मिली हौर अब हुजूर निकली जाती हैं
हुस्नआरा   हम नहीं जानते
 फिर खेलने क्यों बैठी थीं
अब्बासी   अच्छा मंजूर हैं  फेकिए पाँसा
सिपहआरा   दो महीने की तनख्वाह है  इतना सोच लो
अब्बासी   ऐ हुजूर  आपकी जूतियों का सदका  कौन बड़ी बात है
 फेकिए तीन काने
सिपहआरा ने जो पाँसा फेका तो पचीस
 दूसरा पचीस  तीस  फिर पचीस  गरज सात पेचें हुई
 बोलीं   ले अब रुपए बाएँ हाथ से ढीले कीजिए
 महरी  बाजी की संदूकजी तो ले आओ  आलमारी के पास रखी है
हुस्नआरा ने महरी को आँख के इशारे से मना किया
 महरी कमरे से बाहर आ कर बोली   ऐ हुजूर  कहाँ है
 वहाँ तो नहीं मिलती
सिपहआरा   बस जाओ भी  हाथ झुलाती आईं  चलो हम बतावें कहाँ है
महरी   जो हुजूर बता दें तो और तो लौंडी की हैसियत नहीं है  मगर सेर भर मिठाई हुजूर की नजर करूँ
सिपहआरा   महरी को साथ ले कर कमरे की तरफ चली
 देखा तो संदूकची नदारद
 हैं  यह संदूकची कौन ले गया
 महरी ने लाख हँसी जब्त की  मगर जब्त न हो सकी
 तब तो सिपहआरा झल्लाईं यह बात है
 मैं भी कहूँ  संदूकची कहाँ गायब हो गई
 तुम्हें कसम है  दे दो
सिपहआरा फिर नाक सिकोड़ती हुई बाहर आई तो सबने मिलकर कहकहा लगाया
 एक ने पूछा   क्यों  संदूकची मिली
 दूसरी बोली   हमारा हिस्सा न भूल जाना
 हुस्नआरा ने कहा   बहन  दस ही रुपया निकालना
 अब्बासी ने कहा   हुजूर  देखिए  हमी ने जितवा दिया  अब कुछ रिश्वत दीजिए
महरी   और बीबी  मैं भला काहे को छिपा देती  कुछ मेरी गिरह से जाता था
सिपहआरा   बस बस बैठो  चलीं वहाँ से बड़ी वह बनके
महरी   अपनी हँसी को क्या करूँ  मुझी पर धोखा होता है
इतने में दरबान ने आवाज दी  सवारियाँ आई हैं  और जरा देर में दो औरतें डोलियों से उतर कर अंदर आईं
 एक का नाम था नजीर बेगम  दूसरी का जानी बेगम
हुस्नआरा   बहुत दिन बाद देखा
 मिजाज अच्छा रहा बहन
 दुबली क्यों हो इतनी
नजीर   माँदी थी  बारे खुदा खुदा करके  अब सँभली हूँ
हुस्नआरा   हमने तो सुना भी नहीं
 जानी बेगम हमसे कुछ खफा सी मालूम होती हैं  खुदा खैर करे
जानी   बस  बस  जरी मेरी जबान न खुलवाना  उलटे चोर कोतवाल को डाँटे
 यहाँ तक आते मेहँदी घिस जाती
जानी बेगम की बोटी बोटी फड़कती थी
 नजीर बेगम भोली भाली थीं
 जानी बेगम ने आते ही आते कहा  हुस्नआरा आओ  आँख मूँदी धप खेलें
जहाँनारा   क्या यह कोई खेल है
जानी   ऐ है  क्या नन्हीं बनी जाती हैं
नजीर   बस हम तुम्हारी इन्हीं बातों से घबराते हैं
 अच्छी बातें न करोगी
जानी   ऐ  वह निगोड़ी अच्छी बातें कौन सी होती है  सुनें तो सही
नजीर   अब तुम्हें कौन समझाए
जानी बेगम सिपहआरा के गले में हाथ डाल कर बागीचे की तरफ ले गईं तो हुस्नआरा ने कहा   इनके तो मिजाज ही नहीं मिलते
बड़ी बेगम   बड़ी कल्ला दराज छोकरी है
 इसके मियाँ की जान अजाब में हैं  हम तो ऐसे को अपने पास भी न आने दें
हुस्नआरा   नहीं अम्माँजान  यह न फरमाइए  ऐसी नहीं है  मगर हाँ  जबान नहीं रुकती
एकाएक जानी बेगम ने आ कर कहा   अच्छा बहन  अब रुखसत करो
 घर से निकले बड़ी देर हुई
हुस्नआरा   आज तुम दोनों न जाने पाओगी
 अभी आए कितनी देर हुई
जानी   नजीर बेगम को चाहे न जाने दो  मैं तो जाऊँगी ही
 मियाँ के आने का यही वक्त है
 मुझे मियाँ का जितना डर है  उतना और किसी का नहीं
 नजीर की आँखों को तो पानी मर गया है
नजीर   इसमें क्या शक  तुम बेचारी बड़ी गरीब हो
इसी तरह आपस में बहुत देर तक हँसी दिल्लगी होती रही
 मगर जानी बेगम ने किसी का कहना न माना
 थोड़ी ही देर में वह उठ कर चली गईं
सुरैया बेगम चोरी के बाद बहुत गमगीन रहने लगीं
 एक दिन अब्बासी से बोलीं   अब्बासी  दिल को जरा तकसीन नहीं होती अब हम समझ गए कि जो बात हमारे दिल में है वह हासिल न होगी
शीशा हाथ आया न हमने कोई सागर पाया
साकिया ले तेरी महफिल से चले भर पाया
सारी खुदाई में हमारा कोई नहीं
अब्बासी ने कहा   बीबी  आज तक मेरी समझ में न आया कि वह  जिसके लिए आप रोया करती हैं  कौन हैं
 और यह जो आजाद आए थे  यह कौन हैं
 एक दिन बाँकी औरत के भेष में आए  एक दिन गोसाई बनके आए
सुरैया बेगम ने कुछ जवाब न दिया
 दिल ही दिल में सोची कि जैसा किया वैसा पाया
 आखिर हुस्नआरा में कौन सी बात है जो हममें नहीं
 फर्क यही है कि वह नेकचलन हैं और मैं बदनाम
यह सोच कर उनकी आँखें भर आईं  जी भारी हो गया
 गाड़ी तैयार कराई और हवा खाने चलीं
 रास्ते में सलारू और उसकी वकील साहब नजर पड़े
 सलारू कह रहा था   जनाब  हम वह नौकर हैं जो बाप बनके मालिक के यहाँ रहते हैं
 आपको हमारी इज्जत करनी चाहिए
 इत्तिफाक से वकील साहब की नजर इस गाड़ी पर पड़ी
 बोले   खैर बाप पीछे बन लेना जरी जा कर देखो तो  इस गाड़ी में कौन सवार है
 सलारू ने कहा  हुजूर  मैं फटेहालों हूँ  कैसे जाऊँ
 आप भारी भरकम आदमी हैं  कपड़े भी अच्छे अच्छे पहने हैं
 आप ही जायँ
 वकील साहब ने नजदीक आ कर कोचवान से पूछा   किसकी गाड़ी है
 कोचवान पंजाब का रहने वाला पठान था
 झल्ला कर बोला   तुमसे क्या वास्ता  किसी की गाड़ी है
सलारू बोले   हाँ जी  तुमको इससे क्या वास्ता कि किसकी गाड़ी है
 हट जाओ रास्ते से
 देखते हैं कि सवारियाँ हैं  मगर डटे खड़े हैं
 अभी जो कोई उनका अजीज साथ होता तो उतर के इतना ठोकता कि सिट्टी पिट्टी भूल जाती
 तुम वहाँ खड़े होनेवाले कौन हो
वकील साहब को एक तो यही गुस्सा था कि कोचवान ने डपटा  उस पर सलारू ने पाजी बनाया
 लाल लाल आँखों से घूर कर रह गए  पाते तो खा ही जाते
सलारू   यह तो न हुआ कि कोचवान को एक डंडा रसीद करते
 उलटे मुझ पर बिगड़ रहे हो
कोचवान चाहता था कि उतर कर वकील साहब की गरदन नापे  मगर सुरैया बेगम ने कोचवान को रोक लिया और कहा   घर लौट चलो
बेगम साहब जब घर पहुँचीं तो दारोगा जी ने आ कर कहा कि हुजूर  घर से आदमी आया है
 मेरा पोता बहुत बीमार है
 मुझे हुजूर  रुखसत दो
 यह लाला खुशवक्त राय मेरे पुराने दोस्त हैं  मेरी एवज काम करेंगे
सुरैया बेगम ने कहा   जाइए  मगर जल्द आइएगा
दूसरे दिन सुरैया बेगम ने लाला खुशवक्तराय से हिसाब माँगा
 लाला साहब पुराने फैशन की दस्तार बाँधे  चपकन पहने  हाथ में कलमदान लिए आ पहुँचे
सुरैया बेगम   लाला  क्या सरदी मालूम होती है  या जूड़ी आती है  लेहाफ दूँ
लाला साहब   हुजूर  बारहों महीने इसी पोशाक में रहता हूँ
 नवाब साहब के वक्त में उनके दरबारियों की यही पोशाक थी
 अब वह जमाना कहाँ  वह बात कहाँ  वह लोग कहाँ
 मेरे वालिद   रुपया माहवारी तलब पाते थे
 मगर बरकत ऐसी थी कि उनके घर के सब लोग बड़े आराम से रहते थे
 दरवाजे पर दो दस्ते मुकर्रर थे
 बीस जवान
 अस्तबल में दो घोड़े
 फीलखाने में एक मादा हाथी
 एक जमाना वह था कि दरवाजे पर हाथी झूमता था
 अब वह कोने में जान बचाए बैठे हैं
यह कहते कहते लाला साहब नवाब साहब की याद करके रोने लगे
एकाएक महरी ने आ कर कहा   हुजूर  आज फिर लुट गए
 लाला साहब भी पगड़ी सँभालते हुए चले
 सुरैया बेगम झपटी कि चल कर देखें तो  मगर मारे रंज के चलना मुश्किल हो गया
 जिस कोठरी में लाला साहब सोए थे उसमें सेंध लगी हैं
 सेंध देखते ही रोएँ खड़े हो गए
 रो कर बोलीं   बस अब कमर टूट गई
 मुहल्ले में हलचल मच गई
 फिर थानेदार साहब आ पहुँचे  तहकीकात होने लगी
थानेदार रात को इस कोठरी में कौन सोया था
लाला साहब   मैं
 ग्यारह बजे से सुबह तक
थानेदार   तुम्हें किस वक्त मालूम हुआ कि सेंध लगी
लाला साहब   दिन चढ़े
थानेदार   बड़े ताज्जुब की बात है कि रात को कोठरी में आदमी सोए  उसके कल्ले पर सेंध दी जाय ओर उसको जरा भी खबर न हो
 आप कितने दिनों से यहाँ नौकर हैं
 आपको पहले कभी न देखा
लाला साहब   मैं अभी दो ही दिन का नौकर हूँ
 पहले कैसे देखते
सुरैया बेगम की रूह काँप रही थी कि खुदा ही खैर करे
 माल का माल गया और यह कंबख्त इज्जत का अलग गाहक है
 खैर  थानेदार साहब तो तहकीकात करके लंबे हुए
 इधर सुरैया बेगम मारे गम के बीमार पड़ गईं
 कई दिन तक इलाज होता रहा  मगर कुछ फायदा न हुआ
 आखिर एक दिन घबरा कर हुस्नआरा को एक खत लिखवाया जिसमें अपनी बेकरारी का रोना रोने के बाद आजाद का पता पूछा था और हुस्नआरा को अपने यहाँ मुलाकात करने के लिए बुलाया था
 हुस्नआरा बेगम के पास यह खत पहुँचा तो दंग हो गईं
 बहुत सोच समझ कर खत का जवाब लिखा
बेगम सहब की खिदमत में आदाब
आपका खत आया  अफसोस
 तुम भी उसी मरज में गिरफ्तार हो
 आपसे मिलने का शौक तो है  मगर आ नहीं सकती  अगर तुम आ जाओ तो दो घड़ी गम गलत हो
 आजाद का हाल इतना मालूम है कि रूम की फौज में अफसर हैं
 सुरैया बेगम  सच कहती हूँ कि अगर बस चलता तो इसी दम तुम्हारे पास जा पहुँचती
 मगर खौफ है कि कहीं मुझे लोग ढीठ न समझने लगें
हुस्नआरा
यह खत लिख कर अब्बासी को दिया
 अब्बासी खत ले कर सुरैया बेगम के मकान पर पहुँची  तो देखा कि वह बैठी रो रही हैं
अब सुनिए कि वकील साहब ने सुरैया बेगम की टोह लगा ली
 दंग हो गए कि या खुदा  यह यहाँ कहाँ
 घर जा कर सलारू से कहा
 सलारू ने सेचा  मियाँ पागल तो हैं ही  किसी औरत पर नजर पड़ी होगी  कह दिया शिब्बोजान हैं
 बोला   हुजूर  फिर कुछ फिक्र कीजिए
 वकील साहब ने फौरन खत लिखा
शिब्बोजान  तुम्हारे चले जाने से दिल पर जो कुछ गुजरी  दिल ही जानता हो
 अफसोस  तुम बड़ी बेमुरव्वत निकलीं
 अगर जाना ही था तो मुझसे पूछ कर गई होतीं
 यह क्या कि बिना कहे सुने चल दीं  अब खैर इसी में है कि चुपके से चली आओ
 जिस तरह किसी को कानोंकान खबर न हुई और तुम चल दीं  उसी तरह अब भी किसी से कहो न सुनो  चुपचाप चली आओ
 तुम खूब जानती हो कि मैं नामीगिरानी वकील हूँ
वकील
सलारू ने कहा   मियाँ  खूब गौर करके लिखना और नहीं हम एक बात बतावें
 हमको भेज दीजिए  मैं कहूँगा  बीबी  वह तो मालिक हैं  पहले उनके गुलाम से तो बहस कर लो
 गो पढ़ा लिखा नहीं हूँ  मगर उम्र भर लखनऊ में रहा हूँ
वकील साहब ने सलारू को डाँटा और खत में इतना और बढ़ा दिया  अगर चाहूँ तो तुमको फँसा दूँ
 लेकिन मुझसे यह न होगा
 हाँ  अगर तुमने बात न मानी तो हम भी दिक करेंगे
यह खत लिख कर एक औरत के हाथ सुरैया बेगम के पास भेज दिया
 बेगम ने लाला साहब से कहा   जरा यह खत पढ़िए तो
 लाला साहब ने खत पढ़ कर कहा  यह तो किसी पागल का लिखा मालूम होता है
 वह तो खत पढ़ कर बाहर चले गए और सुरैया बेगम सोचने लगीं कि अब क्या किया जाय
 यह मूजी बेतरह पीछे पड़ा
 सबेरे लाला खुशवक्त राय सुरैया बेगम की डयोढ़ी पर आए तो देखा कि यहाँ कुहराम मचा हुआ है
 सुरैया बेगम और अब्बासी का कहीं पता नहीं
 सारा महल छान डाला गया  मगर बेगम साहब का पता न चला
 लाला साहब ने घबरा कर कहाँ   जरा अच्छी तरह देखो  शायद दिल्लगी में कहीं छिप रही हों
 गरज सारे घर में तलाशी की  मगर बेफायदा
लाला साहब   यह तो अजीब बात है
 आखिर दोनों चली कहाँ गईं
 जरा असबाब वसबाब तो देख लो  है या सब ले देके चल दीं
लोगों ने देखा कि जेवर का नाम भी न था
 जवाहिरात और कीमती कपड़े सब नदारद
शाहजादा हुमायूँ फर भी शादी की तैयारियाँ करने लगे
 सौदागरों की कोठियों में जा जा कर सामान खरीदना शुरू किया
 एक दिन एक नवाब साहब से मुलाकात हो गई
 बोले   क्यों हजरत  यह तैयारियाँ
शाहजादा   आपके मारे कोई सौदा न खरीदे
नवाब   जनाब  चितवनों से ताड़ जाना कोई हमसे सीख जाय
शाहजादा   आपको यकीन ही न आए तो क्या इलाज
नवाब   खैर  अब यह फरमाइए  हैदर को पटने से बुलवाइएगा या नहीं
 भला दो हफ्ते तक धमा चौकड़ी रहे
 मगर उस्ताद  तायफे नोक के हों
 रद्दी कलावंत होंगे तो हम न आएँगे
 बस यह इंतजाम किया जाय कि दो महफिलें हों
 एक रईसों के लिए और एक कदरदानों के लिए
इधर तो यह तैयारियाँ हो रही थीं  उधर बड़ी बेगम के यहाँ यह खत पहुँचा कि शाहजादा हुमायूँ फर को गुर्दे के दर्द की बीमारी है और दमा भी आता है
 कई बार वह जुए की इल्लत में सजा पा चुका है
 उसको किसी नशे से परहेज नहीं
बड़ी बेगम ने यह खत पढ़वा कर सुना तो बहुत घबराईं
 मगर हुस्नआरा ने कहा  यह किसी दुश्मन का काम है
 आज तक कभी तो सुनते कि हुमायूँ फर जुए की इल्लत में पकड़े गए
 बड़ी बेगम ने कहा   अच्छा  अभी जल्द न करो
 आज डोमिनियाँ न आएँ
 कल परसों देखा जायगा
दूसरे दिन अब्बासी यह खत ले कर शाहजादा हुमायूँ फर के पास गई
 शाहजादा ने खत पढ़ा तो चेहरा सुर्ख हो गया
 कुछ देर तक सोचते रहे
 तब अपने संदूक से एक खत निकाल कर दोनों की लिखावट मिलाई
अब्बासी   हुजूर ने दस्तखत पहचान लिया न
शाहजादा   हाँ  खूब पहचाना  पर यह बदमाश अपनी शरारत से बाज नहीं आता
 अगर हाथ लगा तो ऐसा ठीक बनाऊँगा कि उम्र भर याद करेगा
 लो  तुम यह खत भी बेगम साहब को दिखा देना और दोनों खत वापस ले आना
यह वही खत था जो शाहजादे की कोठी में आग लगने के बाद आया था
रात भर शाहजादे को नींद नहीं आई  तरह तरह के खयाल दिल में आते थे
 अभी चारपाई से उठने भी न पाए थे कि भाँड़ों का गोल आ पहुँचा
 लाला कालीचरन ने जो डयोढ़ी का हिसाब लिखते थे  खिड़की से गरदन निकाल कर कहा   अरे भाई  आज क्य
इतना कहना था कि भाँड़ों ने उन्हें आड़े हाथों लिया
 एक बोला   हमें तो सूम मालूम होता है
 दूसरे ने कहा   लखनऊ के कुम्हारों के हाथ चूम लेने के काबिल हैं
 सचमुच का बनमानुस बना कर खड़ा कर दिया
 तीसरे ने कहा   उस्ताद  दुम की कसर रह गई
 चौथा बोला   फिर खुदा और इनसान के काम में इतना फर्क भी न रहे
 लाला साहब झल्लाए तो इन लोगों ने और भी बनाना शुरू किया
 चोट करता है  जरा सँभले हुए
 अब उठा ही चाहता है
 एक बोला   भला बताओ तो  यह बनमानुस यहाँ क्यों कर आया
 किसी ने कहा   चिड़ीमार लाया है
 किसी ने कहा   रास्ता भूल कर बस्ती की तरफ निकल आया है
 आखिर एक अशर्फी दे कर भाँड़ों से नजात मिली
दूसरे दिन शाहजादा सुबह के वक्त उठे तो देखा कि एक खत सिरहाने रखा है
 खत पढ़ा तो दंग हो गए
सुनो जी  तुम बादशाह के लड़के हो और हम भी रईस के बेटे हैं
 हमारे रास्ते में न पड़ो  नहीं तो बुरा होगा
 एक दिन आग लगा चुका हूँ  अगर सिपहआरा के साथ तुम्हारी शादी हुई तो जान ले लूँगा
 जिस रोज से मैंने यह खबर सुनी है  यही जी चाह रहा है कि छुरी ले कर पहुँचूँ और दम के दम में काम तमाम कर दूँ
 याद रखो कि मैं बेचोट किए न रहूँगा
शाहजादा हुमायूँ फर उसी वक्त साहब जिला की कोठी पर गए और सारा किस्सा कहा
 साहब ने खुफिया पुलिस के एक अफसर को इस मामले की तहकीकात करने का हुक्म दिया
साहब से रुखसत हो कर वह घर आए तो देखा कि उनके पुराने दोस्त हाजी साहब बैठे हुए हैं
 यह हजरत एक ही घाघ थे  आलिमों से भी मुलाकात थी  बाँकों से भी मिलते जुलते रहते थे
 शाहजादा ने उनसे भी इस खत का जिक्र किया
 हाजी साहब ने वादा किया कि हम इस बदमाश का जरूर पता लगाएँगे
शहसवार ने इधर तो हुमायूँ फर को कत्ल करने की धमकी दी  उधर एक तहसीलदार साहब के नाम सरकारी परवाना भेजा
 आदमी ने जा कर दस बजे रात को तहसीलदार को जगाया और यह परवाना दिया
आपको कलमी होता है मुबलिग पाँच हजार रुपया अपनी तहसील के खजाने से ले कर  आज रात को कालीडीह के मुकाम पर हाजिर हो
 अगर आपको फुरसत न हो तो पेशकार को भेजिए  ताकीद जानिए
तहसीलदार ने खजानची को बुलाया  रुपया लिया  गाड़ी पर रुपया लदवाया और चार चपरासियों को साथ ले कर कालीडीह चले
 यह गाँव यहाँ से दो कोस पर था
 रास्ते में एक घना जंगल पड़ता था
 बस्ती का कहीं नाम नहीं
 जब उस मुकाम पर पहुँचे तो एक छोलदारी मिली
 वहाँ जा कर पूछा   क्या साहब सोते हैं
सिपाही   साहब ने अभी चाय पी है
 आज रात भर लिखेंगे
 किसी से मिल नहीं सकते
तहसीलदार   तुम इतना कह दो कि तहसीलदार रुपया ले कर हाजिर है
चपरासी ने छोलदारी में जा कर इत्तला की
 साहब ने कहा  बुलाओ
 तहसीलदार साहब अंदर गए तो एक आदमी ने उनका मुँह जोर से दबा दिया और कई आदमी उन पर टूट पड़े
 सामने एक आदमी अंगरेजी कपड़े पहने बैठा था
 तहसीलदार खूब जकड़ दिए गए तो वह मुसकिरा कर बोला   वेल तहसीलदार
 तुम रुपया लाया  अब मत बोलना
 तुम बोला और मैंने गोली मारी
 तुम हमको अपना साहब समझो
तहसीलदार   हुजूर को अपने साहब से बढ़ कर समझता हूँ  वह अगर नाराज होंगे तो दरजा घटा देंगे
 आप तो छुरी से बात करेंगे
शहसवार ने तहसीलदार को चकमा दे कर रुखसत किया और अपने साथियों में डींग मारने लगा   देखा  इस तरह यार लोग चकमा देते हैं
 साथी लोग हाँ में हाँ मिला रहे थे कि इतने में एक गंधी तेल की कुप्पियाँ और बोतलें लटकाए छोलदारी के पास आया और बोला  हुजूर  सलाम करता हूँ
 आज सौदा बेचने जरा दूर निकल गया था  लौटने में देर हो गई
 आगे घना जंगल है  अगर हुक्म हो तो यहीं रह जाऊँ
शहसवार   किस किसी चीज का इत्र है
 जरा मोतिए का तो दिखाओ
गंधी   हुजूर  अव्वल नंबर का मोतिया है  ऐसा शहर में मिलेगा नहीं
शहसवार ने ज्यों ही इत्र लेने के लिए हाथ बढ़ाया  गंधी ने सीटी बजाई और सीटी की आवाज सुनते ही पचास साठ कांस्टेबिल इधर उधर से निकल पड़े और शहसवार को गिरफ्तार कर लिया
 यह गंधी न था  इंस्पेक्टर था  जिसे हाकिमजिला ने शहसवार का पता लगाने के लिए तैनात किया था
मियाँ शहसवार  जब इंस्पेक्टर के साथ चले तो रास्ते में उन्हें ललकारने लगे
 अच्छा बचा  देखो तो सही  जाते कहाँ हो
इंस्पेक्टर   हिस्स
 चोर के पाँव कितने  चौदह बरस को जाओगे
शहसवार   सुनो मियाँ  हमारे काटे का मंत्र नहीं  जरा जबान को लगाम दो  वरना आज के दसवें दिन तुम्हारा पता न होगा
इंस्पेक्टर   पहले अपनी फिक्र तो करो
शहसवार   हम कह देंगे कि इस इंस्पेक्टर की हमसे अदावत है
इंस्पेक्टर   अजी  कुढ़ कुढ़ कर जेलखाने में मरोगे
इधर बड़ी बेगम के यहाँ शादी की तैयारियाँ हो रही थीं  डोमिनियों का गाना हो रहा था
 उधर शाहजादा हुमायूँ फर एक दिन दरिया की सैर करने गए
 घटा छाई हुई थी
 हवा जोरों के साथ चल रही थी
 शाम होते होते आँधी आ गई और किश्ती दरिया में चक्कर खा कर डूब गई
 मल्लाह ने किश्ती के बचाने की बहुत कोशिश की  मगर मौत से किसी का क्या बस चलता है
 घर पर यह खबर आई तो कुहराम मच गया
 अभी कल की बात है कि दरवाज पर भाँड़ मुबारकबाद गा रहे थे  आज बैन हो रहा है  कल हुमायूँ फर जामे में फूले नहीं समाते थे कि दूल्हा बनेंगे  आज दरिया में गोते खाते हैं
 किसी तरफ से आवाज आती है   हाय मेरे बच्चे
 कोई कहता है   हैं  मेरे लाला को क्या हुआ
 रोने वाला घर भर और समझाने वाला कोई नहीं
 हुमायूँ फर की माँ रो रोक कर कहती थीं  हाय
 मैं दुखिया इसी दिन के लिए अब तक जीती रही कि अपने बच्चे की मय्यत देखूँ
 अभी तो मसें भी नहीं भीगने पाई थीं कि तमाम बदन दरिया में भीग गया
 बहन रोती थी  मेरे भैया  जरी आँख तो खोलो
 हाय  जिन हाथों से मैंने मेहँदी रची थी उनसे अब सिर और छाती पीटती हूँ
 कल समझते थे कि परसों बरात सजेगी  खुशियाँ मनाएँगे और आज मातम कर रहे हैं
 उठो  अम्माँजान तुम्हारे सिरहाने खड़ी रो रही हैं
यहाँ तो रोना पीटना मचा हुआ था  वहाँ बड़ी बेगम ने ज्यों ही खबर पाई आँखों से आँसू जारी हो गए
 अब्बासी से कहा   जा कर लड़कियों से कह दे कि नीचे बाग में टहलें
 कोठे पर न जायँ
 अब्बासी ने जा कर यह बात कुछ इस तरह कही कि चारों बहनों में कोई न समझ सकीं
 मगर जहाँनारा ताड़ गई
 उठ कर अंदर गई तो बड़ी बेगम को रोते देखा
 बोली   अम्माँजान  साफ साफ बताओ
बड़ी बेगम   क्या बताऊँ बेटी  हुमायँ फर चल बसे
जहाँनारा   अरे
बड़ी बेगम   चुप चुप  सिपहआरा न सुनने पाए
 मैंने गाड़ी तैयार होने का हुक्म दिया है  चलो बाग को चलें  तुम जरा भी जिक्र न करना
जहाँनारा   हाय अम्मीजान  यह क्या हुआ
बड़ी बेगम   खुदा के वास्ते बेटी  चुप रहो  बड़ा बुरा वक्त जाता है
जहाँनारा   उफ  जी घबराता है  हमको न ले चलिए  नहीं सिपहआरा समझ जायँगी
 हमसे रोना जब्त न हो सकेगा
 कहा मानिए  हमको न ले चलिए
बड़ी बेगम   यहाँ इतने बड़े मकान में अकेली कैसी रहोगी
जहाँनारा   यह मंजूर है  मगर जब्त मुमकिन नहीं
सब की सब दिल में खुश थीं कि बाग की सैर करेंगे  मगर यह खबर ही न थी कि बड़ी बेगम किस सबब से बाग लिए जाती हैं
 चारों बहनें पालकी गाड़ी पर सवार हुई और आपस में मजे मजे की बातें करती हुई चलीं
 मगर अब्बासी और जहाँनारा के दिल पर बिजलियाँ गिरती थीं
 बाग में पहुँच कर जहाँनारा ने सिर दर्द का बहाना किया और लेट रहीं  चारों बहनें चमन की सैर करने लगीं
 सिपहआरा ने मौका पा कर कहा   अब्बासी  एक दिन हम और शहजादे इस बाग में टहल रहे होंगे
 निकाह हुआ और हम उनको बाग में ले आए
 हम पाँच रोज यहाँ ही रहेंगे
 अब्बासी की आँखो में बेअख्तियार आँसू निकल पड़े
 दिल में कहने लगी  किधर खयाल है  कैसा निकाह और कैसी शादी
 वहाँ जनाजे और कफन की तैयारियाँ हो रही होंगी
एकाएक सिपहआरा ने कहा   बहन  हिचकियाँ आने लगीं
हुस्नआरा   कोई याद कर रहा होगा
अब सुनिए कि उसी बाग के पास एक शाह साहब का तकिया था जिसमें कई शाहजादों और रईसों की कबरें थीं
 हुमायूँ फर का जनाजा भी उसी तकिए में गया  हजारों आदमी साथ थे
 बाग के एक बुर्ज से बहनों ने इस जनाजे को देखा तो सिपहआरा बोली   बाजीजान  किससे पूछें कि यह किस बेचारे का जनाजा है
 खुदा उसको बख्शे
हुस्नआरा   ओफ ओह
 सारा शहर साथ है
 अल्लाह  यह कौन मर गया  किससे पूछें
अब्बासी   हुजूर  जाने भी दें  रात के वक्त लाश न देखें
हुस्नआरा   नहीं  गुलाब माली से कहो  अभी अभी पूछे
अब्बासी थरथर काँपने लगी
 गुलाब माली के कान में कुछ कहा
 वह बाग का फाटक खोल कर बाहर गया  लोगों से पूछा
 फिर दोनों में कानाफूसी हुई
 इसके बाद अब्बासी ने ऊपर जा कर कहा
 हुजूर  कोई रईस थे
 बहुत दिनों से बीमार थे
 यहाँ कजा आ पहुँची
गेतीआरा   कुछ ठिकाना है
 आदमियों का कहाँ से कहाँ तक ताँता लगा हुआ है
सिपहआरा   खुदा जाने  जवान था या बूढ़ा
अब्बासी ने बड़ी बेगम से जा कर जनाजे का हाल कहा तो उन्होंने सिर पीट कर कहा   तुम्हें हमारी कसम है जो उलटे पाँव न चल जाओ
हुस्नआरा   अम्माँजान  आप नाहक घबराती हैं  आखिर यहाँ खड़े रहने में क्या डर हैं
बड़ी बेगम   अच्छा  तुमको इससे क्या मतलब
सिपहआरा   किसी का जनाजा जाता है
 लाखों आदमी साथ हैं
हुस्नआरा   खुदा जाने  कौन था बेचारा
बड़ी बेगम   अल्लाह के वास्ते चली जाओ
जहाँनारा   इतनी कसमें देती जाती हैं और कोई सुनता ही नहीं
सिपहआरा   बाजी  सुनिए  कैसी दर्दनाक गजल है
 खुदा जाने कौन गा रहा है
शबे फिराक है और आँधियाँ हैं आहों की
चिराग को मेरे जुलमत कहे में बार नहीं
जमीन प्यार से मुझको गले लगाती है
अजाब है यह दिला गोर में फिशार नहीं
पस अज फिना भी किसी तोर से करार नहीं
मिला बहिश्त तो कहता हँ कूय यार नहीं
अब्बासी   कोई बूढ़ा आदमी था
सिपहआरा   तो फिर क्या गम
बड़ी बेगम   तो फिर जितने बूढ़े मर्द और बूढ़ी औरतें हों  सबको मर जाना चाहिए
सिपहआरा   ऐसी बातें न कहिए  अम्माँजान
हुस्नआरा   बूढ़े और जवान सबको मरना है एक दिन
बड़ी बेगम और सिपहआरा नीचे चली गईं
 हुस्नआरा भी जा रही थीं कि कबरिस्तान से आवाज आई   हाय हुमायूँ फर  तुमसे इस दगा की उम्मेद न थी
हुस्नआरा   ऐं अब्बासी  यह किसका नाम लिया
अब्बासी   हुजूर  बहादुर मिरजा कहा  कोई बहादुर मिरजा होंगे
हुस्नआरा   हाँ  हमीं को धोखा हुआ
 पाँव तले से जमीन निकल गई
जब तीनों बहनें नीचे पहुँच गईं  तो बड़ी बेगम ने कहा  आखिर तुम्हारे मिजाज में इतनी जिद क्यों है
हुस्नआरा   अम्माँजान  वहाँ बड़ी ठंडी हवा थी
बड़ी बेगम   मुरदा वहाँ आया हुआ है और इस वक्त  भला सोचो तो
सिपहआरा   फिर इससे क्या होता है
बड़ी बेगम   चलो बैठो  होता क्या है
तीनों बहनें लेटीं तो सिपहआरा को नींद आ गई  मगर हुस्नआरा और गेतीआरा की आँख न लगी
 बातें करने लगीं
हुस्नआरा   क्या जाने  कौन बेचारा था
गेतीआरा   कोई उसके घरवालों के दिल से पूछे
हुस्नआरा   कोई बड़ा शाहजादा था
गेतीआरा   हमें तो इस वक्त चारों तरफ मौत की शक्ल नजर आती हैं
हुस्नआरा   क्या जाने  अकेले थे या लड़के वाले भी थे
गेतीआरा   खुदा जाने  मगर था अभी जवान
हुस्नआरा   देखो बहन  सैकड़ों आदमी जमा हैं  मगर कैसा सन्नाटा है
 जो हैं  ठंडी साँसे भरता है
इतने में सिपहआरा भी जाग पड़ीं
 बोलीं   कुछ मालूम हुआ बाजीजान  इस बेचारे की शादी हुई थी कि नहीं
 जो शादी हुई होगी तो सितम है
हुस्नआरा   खुदा न करे कि किसी पर ऐसी मुसीबत आए
सिपहआरा   बेचारी बेवा अपने दिल में न जाने क्या सोचती होगी
हुस्नआरा   इसके सिवा और क्या सोचती होगी कि मर मिटे
रात को सिपहआरा ने ख्वाब में देखा कि हुमायूँ फर बैठे उनसे बातें कर रहे हैं
हुमायूँ   खुदा का हजार शुक्र है कि आज यह दिन दिखाया  याद है  हम तुमसे गले मिले थे
सिपहआरा   बहुरूपिये के भी कान काटे
हुमायूँ   याद है  जब हमने महताबी पर कनकौआ ढाया था
सिपहआरा   एक ही जात शरीफ हैं आप
हुमायूँ   अच्छा  तुम यह बताओ कि दुनिया में सबसे ज्यादा खुशनसीब कौन है
सिपहआरा   हम
हुमायूँ   और जो मैं मर जाऊँ तो तुम क्या करो
इतना कहते कहते हुमायूँ फर के चेहरे पर जर्दी छा गई और आँखें उलट गईं
 सिपहआरा एक चीख मार कर रोने लगीं
 बड़ी बेगम और हुस्नआरा चीख सुनते ही घबराई हुई सिपहआरा के पास आईं
 बड़ी बेगम ने पूछा   क्या है बेटी  तुम चिल्लाई क्यों
अब्बासी   ऐ हुजूर  जरी आँख खोलिए
बड़ी बेगम   बेटा  आँख खोल दो
बड़ी मुश्किल से सिपहआरा की आँखें खुलीं
 मगर अभी कुछ कहने भी न पाई थीं कि किसी ने बागीचे की दीवार के पास रो कर कहा   हाय शाहजादा हुमायूँ फर
सिपहआरा ने रो कर कहा   अम्मीजान  यह क्या हो गया
 मेरा तो कलेजा उलटा जाता है
दीवार के पास से फिर आवाज आई   हाय हुमायूँ फर
 क्या मौत को तुम पर जरा भी रहम न आया
सिपहआरा   अरे  क्या यह मेरे हुमायूँ फर हैं

 या खुदा  यह क्या हुआ अम्मीजान
बड़ी बेगम   बेटी सब्र करो  खुदा के वास्ते सब्र करो
सिपहआरा   हाय  कोई हमें प्यारे शाहजादे की लाश दिखा दो
बड़ी बेगम   बेटा मैं तुम्हें समझाऊँ कि इस दिन में तुम पर यह मुसीबत पड़ी और तुम मुझे समझाओ कि इस बुढ़ापे में यह दिन देखना पड़ा
सिपहआरा   हाय  हमें शाहजादे की लाश दिखा ओ
 अम्मीजान  अब सब्र की ताकत नहीं रही  मुझे जाने दो  खुदा के लिए मत रोको  अब शर्म कैसी और हिजाब किसके लिए
बड़ी बेगम   बेटी  जरा दिल को मजबूत रखो  खुदा की मर्जी में इनसान को क्या दखल
सिपहआरा   क्या कहती हैं आप अम्मीजान  दिल कहाँ है  दिल का तो कहीं पता ही नहीं
 यहाँ तो रूह तक पिघल गई
बड़ी बेगम   बेटी खूब खुल कर रो लो
 मैं नसीबों जली यही दिन देखने के लिए बैठी थी
सिपहआरा   आँसू नहीं है अम्मीजान  रोऊँ कैसे
 बदन में जान ही नहीं रही  बाजीजान को बुला दी
 इस वक्त वह भी मुझे छोड़ कर चल दीं
हुस्नआरा अलग जा कर रो रही थीं
 आईं  मगर खामोश
 न रोई  न सिर पीटा  आ कर बहन के पलंग के पास बैठ गईं
सिपहआरा   बाजी  चुप क्यों हो
 हमें तकसीन तक नहीं देतीं  वाह
हुस्नआरा खामोश बैठी रहीं हाँ  सिर उठा कर सिपहआरा पर नजर डाली
सिपहआरा   बाजी  बोलिए  आखिर चुप कब तक रहिएगा
इतने में रूहअफजा भी आ गई  उन्होंने मारे गम के दीवार पर सिर पटक दिया था
 सिपहआरा ने पूछा   बहन  यह पट्टी कैसी बँधी है
रुहअफजा   कुछ नहीं  यों ही
सिपहआरा   कहीं सिर विर तो नहीं फोड़ा
 अम्माँजान  अब दिल नहीं मानता  खुदा के लिए हमें लाश दिखा दो
 क्यों अम्माँजान  शाहजादे की माँ की हालत क्या होगी
बड़ी बेगम   क्या बताऊँ बेटी
औलाद किसी की न जुदा होवे किसी से
बेटी  कोई इस दाग को पूछे मेरे जी से
इतने में एक आदमी ने आ कर कहा कि हुमायूँ फर की माँ रो रही हैं और कहती हैं कि दुलहिन को लाश के करीब लाओ
 हुमायूँ फर की रूह खुश होगी
बड़ी बेगम ने कहा   सोच लो  ऐसा कभी हुआ नहीं है  ऐसा न हो कि मेरी बेटी डर जाय  उसका तो और दिल बहलाना चाहिए  न कि लाश दिखाना
 और लोगों से पूछो  उनकी क्या राय है
 मेरे तोओ हाथ पाँव फूल गए हैं
आखिर यह राय तय पाई कि दुलहिन लाश पर जरूर जायँ
सिपहआरा चलने को तैयार हो गईं
बड़ी बेगम   बेटा  अब मैं क्या कहूँ  तुम्हारी जो मर्जी हो वह करो
सिपहआरा   बस हमें लाश दिखा दो  फिर हम कोई तकलीफ न देंगे
बड़ी बेगम   अच्छा जाओ  मगर इतना याद रखना कि जो मरा वह जिंदा नहीं हो सकता
सिपहआरा ने अब्बासी को हुक्म दिया कि जा कर संदूक लाओ
 संदूक आया तो सिपहआरा ने अपना कीमती जोड़ा निकाला  सुहाग का इत्र मला  कीमती दुपट्टा ओढ़ा जिसमें मोतियों की बेल लगी हुई थी
 सिर पर जड़ाऊ छपका  जड़ाऊ टीका  चोटी में सीसफूल  नाक में नथ  जिसके मोतियों की कीमत अच्छे अच्छे जौहरी न लगा सकें  कानों में पत्ते  बालियाँ  बिजलियाँ  करनफूल  गले में मोतियों की माला  तौक  चंदनहार  चंपाकली  हाथों में कंगन  चूड़ियाँ  पोर पोर छल्ले  पाँव में पायजेब  छागल
 इस तरह सोलहों सिंगार करकने वह बड़ी बेगम और अब्बास के साथ पालकी गाड़ी में सवार हुई
 शहर में धूम मच गई कि दुलहिन दूल्हा की लाश पर जाती हैं
 शाहजादे की माँ को इत्तला दी गई कि दुलहिन आती हैं
 जरा देर में गाड़ी पहुँच गई
 हजारों आदमियों ने छाती पीटना शुरू किया
 सिपहआरा ने गाड़ी से उतरते ही लाश को छाती से लगाया और उसके सिरहाने बैठ कर ऊँची आवाज से कहा   प्यारे शाहजादे  जरी आँख खोल कर मुस्करा दो
 बस  दो दिन हँसा कर उम्र भर रुलाओगे
 जरी अपनी दुलहिन को तो आँख भरके देख लो
 क्यों जी  यही मुहब्बत थी  इसी दिन के लिए दिल मिलाया था
शाहजादे की माँ ने सिपहआरा को छाती से लगा कर कहा   बेटी हुमायूँ फर तुम्हारे बड़े दुश्मन निकले
 हाय  यह अंधेर भी कहीं होता है कि दुलहिन लाश पर आए
 निकाह के वक्त वकील और गवाह तो दूर रहे  दूसरा मुकदमा छिड़ गया
सिपहआरा ने अपनी माँ की तरफ देख कर कहा   अम्माँजान  आपने हमारे साथ बड़ी दुश्मनी की पहले ही शादी कर देंती तो यों नामुराद तो न जाती
इधर तो यह कुहराम मचा हुआ था  उधर शहर के बेफिक्रे अपनी खिचड़ी अलग ही पकाते थे
एक औरत   आज जब घर से निकली थी तो काने आदमी का मुँह देखा था
 इधर डोली में पाँव गया और उधर पट से छींक पड़ी
दूसरा आदमी   अजी बीबी  न कुछ छींक से होता है  न किसी से   करम लेख नहिं मिटै करै कोई लाखन चतुराई
  किस्मत के लिखे को कोई भी आज तक मिटा सका है
 देखिए करोड़ों रुपए घर में भरे हैं  मगर किस काम के
मौलवी   मियाँ  दुनिया के यही कारखाने हैं  इनसान को चाहिए कि किसी से न झगड़े  न किसी से फसाद करे  बस  खुदा की याद करता रहे
एक बुढ़िया   सुनते हैं कि दो तीन दिन से रात को बुरे बुरे ख्वाब देखते थे
मौलवी   हम इसके कायल नहीं  ख्वाब क्या चीज है
सिपहआरा को इस वक्त वह दिन याद आया  जब शाहजादा हुमायँ फर अपनी बहन बन कर उनसे गले मिलने गए
 एक वह दिन था और एक आज का दिन है
 हमने उस हुमायूँ फर को बुरा भला क्यों कहा था
बड़ी बेगम ने कहा   बेटी  अब जरी बैठ जाओ  दम ले लो
अब्बासी   हुजूर  इस मर्ज का तो इलाज ही नहीं है
सिपहआरा   दवा हर मर्ज की है
 इस मर्ज की दवा भी सब्र ही है
 सब्र ही ने हमें इस काबिल किया कि हुमायूँ फर की लाश अपनी आँखों देख रहे हैं
जब लोगों ने देखा कि सिपहआरा की हालत खराब होती जाती है तो उन्हें लाश के पास से हटा ले गए
 गाड़ी पर सवार किया और घर ले गए
गाड़ी में बैठ कर सिपहआरा रोने लगीं और बड़ी बेगम से बोलीं   अम्माँजान  अब हमें कहाँ लिए चलती हो
बड़ी बेगम   बेटी  मैं क्या करूँ  हाय
सिपहआरा   अम्माँजान  करोगी क्या  मैंने क्या कर लिया
अब्बासी   हमारी किस्मत फूट गई  शादी का दिन देखना नसीब में लिखा ही न था
 आज के दिन और हम मातम करें
सिपहआरा   अम्माँजान  इस वक्त बेचारा कहाँ होगा
बड़ी बेगम   बेटी  खुदा के कारखाने में किसी को दखल है
एक पुरानी  मगर उजाड़ बस्ती में कुछ दिनों से दो औरतों ने रहना शुरू किया है
 एक का नाम फिरोजा है  दूसरी का फारखुंदा
 इस गाँव में कोई डेढ़ हजार घर आबाद होंगे  मगर उन सब में दो ठाकुरों के मकान आलीशान थे
 फिरोजा का मकान छोटा था  मगर बहुत खुशनुमा
 वह जवान औरत थी  कपड़ेलत्ते भी साफ सुथरे पहनती थी  लेकिन उसकी बातचीत से उदासी पाई जाती थी
 फरखुंदा इतनी हसीन तो न थी  मगर खुशमिजाज थी
 गाँववालों को हैरत थी कि यह दोनों औरतें इस गाँव में कैसे आ गईं और कोई मर्द भी साथ नहीं
 उनके बारे में लोग तरह तरह की बातें किया करते थे
 गाँव की सिर्फ दो औरतें उनके पास जाती थीं  एक तंबोलिन  दूसरी बेलदारिन
 यार लोग टोह में थे कि यहाँ का कुछ भेद खुले  मगर कुछ पता न चलता था
 तंबोलिन और बेलदारिन से पूछते थे तो वह भी आँय बाँय साँय उड़ा देती थीं
एक दिन उस गाँव में एक कांस्टेबिल आ निकला
 आते ही एक बनिये से शक्कर माँगी
 उसने कहा   शक्कर नहीं गुड़ है
 कांस्टेबिल ने आव देखा न ताव  गाली दे बैठा
 बनिये ने कहा   जबान पर लगाम दो
 गाली न जबान से निकालो
 इतना सुनना था कि कांस्टेबिल ने बढ़ कर दो घूसे लगाए और दुकान की चीजें फेक फाँक दीं
 सामने वाला दुकानदार मारे डर के शक्कर ले आया  तब हजरत ने कहा   काली मिर्च लाओ
 वह बेचारा काली मिर्च भी लाया
 तब आपने दो लोटे शरबत की पिए और कुएँ की जगत पर लेट कर एक लाला जी को पुकारा   ओ लाला  सराफी पीछे करना  पहले एक चादर तो दे जाओ
 लाला बोले   हमारे पास और कोई बिछौना नहीं है  बस एक बिस्तरा है
 कांस्टेबिल उठ कर दुकान पर गया
 चादर उठा ली और कुएँ की जगत पर बिछा कर लेटा
 लाला बेचारे मुँह ताकने लगे
 अभी हजरत सो रहे थे कि एक औरत पानी भरने आई
 आपने पाँव की आहट जो पाई तो चौंक उठे और गुल मचा कर बोले   अलग हट  चली वहाँ से घड़ा सिर पर लिए पानी भरने
सूझता नहीं  कौन लेटा है  कौन बैठा है
 इस पर एक आदमी ने कहा  वाह
 तुम तो कुएँ के मालिक बन बैठे
 अब तुम्हारे मारे कोई पानी न भरे
 दूसरा बोला   सराफ की दुकान से चादर लाए  मुफ्त में शक्कर ली और डपट रहे हैं
एक ठाकुर सहब टट्टू पर सवार चले जाते थे
 इन लोगों की बातें सुन कर बोले   साहब को एक अर्जी दे दो  बस सारी शेखी किरकिरी हो जाय
कांस्टेबिल ने ललकारा   रोक ले टट्टू
 हम चालान करेंगे
ठाकुर   क्यों रोक लें  हम अपनी राह जा रहे हैं  तुमसे मतलब
ठाकुर   तो जुल्मी कहाँ है
 हम ऐसे वैसे ठाकुर नहीं है  हमसे बहुत रोब न जमाना
इतने में दो एक आदमियों ने आकर दोनों को समझाया  भाई  जवान  छोड़ दो  इज्जतदार आदमी हैं
 इस गाँव के ठाकुर हैं  उनको बेइज्जत न करो
इधर ठाकुर को समझाया कि रुपया अधेली ले दे कर अलग करो  कहाँ की झंझट लगाई है
 मुफ्त में चालान कर देगा तो गाँव भर में हँसी होगी
 कुछ यह समझे  कुछ वह समझे
 अठन्नी निकाल कर कांस्टेबिल की नजर की  तब जा कर पीछा छूटा
अब तो गाँव मे और भी धाक बँध गई
 पनभरनियाँ मारे डर के पानी भरने न आईं  यह इधर उधर ललकारने लगे
 गल्ले की चंद गाड़ियाँ सामने से गुजरीं
 आपने ललकारा  रोक ले गाड़ी
 क्यों बे पटरी से नहीं जाता  सड़क तो साहब लोगों के लिए है
 एक गाड़ीवान ने कहा   अच्छा साहब  पटरी पर किए देते हैं
 आपने उठ कर एक तमाचा लगा दिया और बोले  और सुनो  एक तो जुर्म करें  दूसरे टर्रायँ
 सब के सब दंग हो गए कि टर्राया कौन  उस बेचारे ने तो इनके हुक्म की तामील की थी
 हलवाई से कहा   हमको सेर भर पूरी तौल दो
 वह भी काँप रहा था कि देखें  कब शामत आती है  कहा  अभी लाया
 तब आप बोले कि आलू की तरकारी है
 वह बोला   आलू तो हमारे पास नहीं है  मगर उस खेत से खुदवा लाओ तो सब मामला ठीक हो जाय
 कहने भर की देर थी
 आप जा कर किसान से बोले   अरे  एक आध सेर आलू खोद दे
 उसकी शामत जो आई तो बोला   साहब  चार आने सेर होई  चाहे लेव चाहे न लेव
 समझ लो
 आपने कहा  अच्छा भाई लाओ  मगर बड़े बड़े हों
किसान आलू लाया
 तरकारी बनी  जब आप चलने लगे तो किसान ने पैसे माँगे
 इसके जवाब में आपने उस गरीब को पीटना शुरू किया
किसान   सेर भर आलू लिहिस पैसा न दिहिस  और ऊपर से मारत है
मुराइन   और अलई के पलवा बकत है  राम करै  देवी भवानी खा जायँ
लोगों ने किसान को समझाया कि सरकारी आदमी के मुँह क्यों लगते हो
 जो कुछ हुआ सो हुआ  अब इन्हें दो सेर आलू ला दो
 किसान आलू खोद लाया
 आपने उसे रूमाल में बाँधा और   पैसे निकाल कर हलवाई को देने लगे
हलवाई   यह भी रहने दो  पान खा लेना
कांस्टेबिल   खुशी तुम्हारी
 आलू तो हमारे ही थे
हलवाई   बस  अब सब आप ही का है
कांस्टेबिल ने खा पी कर लंबी तानी तो दो घंटे तक सोया किए
 जब उठे तो पसीने में तर थे
 एक गँवार को बुला कर कहा   पंखा झल
 वह बेचारा पंखा झलने लगा
 जब आप गाफिल हुए तो उसने इनकी लुटिया और लकड़ी उठाई और चलता धंधा किया
 यह उनके भी उस्ताद निकले
जमादार की आँख खुली तो पंखा झलने वाले का कहीं पता ही नहीं
 इधर उधर देखा तो लुटिया गायब
 लाठी नदारद
 लोगों से पूछा  धमकाया  डराया  मगर किसी ने न सुना
 और बताए कौन
 सब के सब तो जले बैठे थे
 तब आपने चौकीदारों को बुलाया और धमकाने लगे
 फिर सबों को ले कर गाँव के ठाकुर के पास गए और कहा   इसी दम दौड़ आएगी
 गाँव भर फूँक दिया जायगा  नहीं तो अपने आदमियों से पता लगवाओ
ठाकुर   ले अब हम कस कस उपाव करी
 चोर का कहाँ ढूँढ़ी
जमादार   हम नहीं जानता
 ठाकुर हो कर के एक चोर का पता नहीं लगा सकता
ठाकुर   तुमहू तो पुलिस के नौकर हो
 ढूँढ़ निकालो
ठाकुर साहब से लोगों ने कहा   यह सिपाही बड़ा शैतान है
 आप साहब को लिख भेजिए कि हमारी रिआया को सताता है
 बस  यह मौकूफ हो जाय
 ठाकुर बोले   हम सरकारी आदमियों से बतबढ़ाव नहीं करते
 कांस्टेबिल को तीन रुपए दे कर दरवाजे से टाला
जमादार साहब यहाँ से खुश खुश चले तो एक घोसी की लड़की से छेड़छाड़ करने लगे
 उसने जा कर अपने बाप से कह दिया
 वह पहलवान था  लँगोट बाँध कर आया और जमादार साहब को पटक कर खूब पीटा
बहुत से आदमी खड़े तमाशा देख रहे थे
 जमादार ने चूँ तक न की  चुपके से झाड पोंछ कर उठ खड़े हुए और गाँव की दूसरी तरफ चले
 इत्तिफाक से फीरोजा अपनी छत पर खड़ी बाल सुलझा रही थी
 जमादार की नजर पड़ी तो हैरत हुई
 बोले   अरे  यह किसका मकान है
 कोई है इसमें
पड़ोसी   इस मकान में एक बेगम रहती हैं
 इस वक्त कोई मर्द नहीं है
जमादार   तू कौन है
 बता इसमें कौन रहता है
 और मकान किसका है
पड़ोसी   मकान तो एक अहीर का है  गुल इसमें एक बेगम टिकी हैं
जमादार   कहो  दरवाजे पर आवें
 बुला लाओ
पड़ोसी   वाह  वाह परदेवाली हैं
 दरवाजे पर न आएगी
जमादार   क्या
 परदा कैसा
 बुलाता है कि घुस जाऊँ घर में
 परदा लिए फिरता है
फीरोजा के होश उड़ गए
 फरखुंदा से बोली   अब गजब हो गया
 भाग के यहाँ आई थी  मगर यहाँ भी वही बला सिर पा आई
फरखुंदा   इसको कहाँ से खबर हुई
फीरोजा   क्या बताऊँ
 इस वक्त कौन इससे सवाल जवाब करेगा
फरखुंदा   देखिए  पड़ोसिन को बुलाती हूँ
 शायद वह काम आएँ
दरवाजा खुलने में देर हुई तो कांस्टेबिल ने दरवाजे पर लात मारी और कहा   खोल दो दरवाजा  हम दौड़ लाए हैं
 मुहल्लेवालों ने कहा   भई  तुम्हारे पास न सम्मन  न सफीना
 फिर किसके हुक्म से दरवाजा खुलवाते हो
 ऐसा भी कहीं हुआ है
 इन बेचारियों का जुर्म तो बताओ
जमादार   जुर्म चलके साहब से पूछो जिनके भेजे हम आए हैं
 सम्मन सफीना दीवानी के मजकूरी लाते हैं
 हम पुलिस के आदमी हैं
दूसरे आदमी ने आगे बढ़ कर कहा   सुनो भई जवान  तुम इस वक्त बड़ा भारी जुल्म कर रहे हो
 भला इस तरह कोई काहे को रहने पाएगा
जमादार ने अकड़ कर कहा   तुम कौन हो
 अपना नाम बताओ
 तुम सरकारी आदमी को अपना काम करने से रोकते हो
 हम रपट बोलेंगे
यह सुन कर वह हजरत चकराए और चुपके लंबे हुए
 तब जमादार ने गुल मचा कर कहा  मुखबिरों ने हमें खबर दी है कि तुम्हारे लड़का होने वाला है
 हमको हुक्म है कि दरवाजे पर पहरा दें
पड़ोसिन ने जो यह बात सुनी तो दाँतो तले अँगुली दबाई   ऐ है  यह गजब खुदा का  हमें आज तक मालूम ही न हुआ  हम भी सोचते थे कि यह जवान जहान औरत शहर से भाग कर गाँव में क्यों आई
 यह मालूम ही न था कि यहाँ कुछ और गुल खिलनेवाला है
इतने में फरखुंदा ने कोठे पर जा कर पड़ोसिन से कहा   हरी अपने मियाँ से कहो कि इस सिपाही से कुल हाल पूछें   माजरा क्या है
पड़ोसिन कुछ सोच कर बोली   भई  हम इस मामले में दखल न देंगे
 ओह  तुम्हारी बेगम ने तो अच्छा जाल फैलाया था  हमारे मियाँ को मालूम हो जाय कि यह ऐसी हैं तो मुहल्ले से खड़े खड़े निकलवा दें
इतने में पड़ोसिन के मियाँ भी आए
 फरखुंदा उनसे बोली  खाँ साहब  जरी इस सिपाही को समझाइए  यह हमारे बड़ी मुसीबत का वक्त है
खाँ साहब   कुछ न कुछ तो उसे देना ही पड़ेगा
फरखुंदा   अच्छा  आप फैसला करा दें
 जो माँगे वह हमसे इसी दम ले
खाँ साहब   इन पाजियों ने नाक में दम कर दिया है और इस तरफ की रिआया ऐसी बोदी है कि कुछ न पूछो
 सरकार ने इन पियादों को इंतजाम के लिए रखा है और यह लोग जमीन पर पाँव नहीं रखते
 सरकार को मालूम हो जाय तो खड़े खड़े निकाल दिए जायँ
पड़ोसिन   पहले बेगम से यह तो पूछो कि शहर से यहाँ आ कर क्यों रही हैं
 कोई न कोई वजह तो होगी
फरखुंदा ने दो रुपए दिए और कहा  जा कर यह दे दीजिए
 शायद मान जाय
 खाँ साहब ने रुपए दिए तो सिपाही बिगड़ कर बोला   यह रुपया कैसा
 हम रिश्वत नहीं लेते
खाँ साहब   सुनो मियाँ  जो हमसे टर्राओगे  तो हम ठीक कर देंगे
 टके का पियादा  मिजाज ही नहीं मिलता
सिपाही   मियाँ  क्यों शामतें आई हैं  हम पुलिस के लोग हैं  जिस वक्त चाहें  तुम जैसों को जलील कर दें
 बतलाओ तुम्हारी गुजर बसर कैसे होती है
 बचा  किसी भले घर की औरत भगा लाए हो और ऊपर से टर्राते हो
खाँ साहब   यह धमकियाँ दूसरों को देना
 यहाँ तुम जैसे को अँगुलियों पर नचाते हैं
सिपाही ने देखा कि यह आदमी कड़ा है तो आगे बढ़ा
 एक नानबाई की दुकान पर बैठ कर मजे का पुलाव उड़ाया और सड़क पर जा कर एक गाड़ी पकड़ी
 गाड़ीवान की लड़की बीमार थी
 बेचारा गिड़गिड़ाने लगा  मगर सिपाही ने एक न मानी
 इस पर एक बाबू जी बोल उठे   बड़े बेरहम आदमी हो जी
 छोड़ क्यों नहीं देते
सिपाही   कप्तान साहब ने मँगवाया है  छोड़ कैसे दूँ
 यह इसी तरह के बहाने किया करते हैं  जमाने भर के झूठे
आखिर गाड़ीवान ने सात पैसे और एक कद्दू दे कर गला छुड़ाया
 तब आपने एक चबूतरे पर बिस्तर जमाया और चौकीदार से हुक्का भरवा कर पीने लगे
 जब जरा अँधेरा हुआ  तो चौकीदार ने आ कर कहा   हवलदार साहब  बड़ा अच्छा शिकार चला जात है
 एक महाजन की मेहरिया बैलगाड़ी पर बैठी चली जात है
 गहनन से लदी है
सिपाही   यहाँ से कितनी दूर है
चौकीदार   कुछ दूर नाहिन  घड़ी भर में पहुँच जैहों
 बस एक गाड़ीवान है और एक छोकरा
 तीसर कोऊ नहीं
सिपाही   तब तो मार लिया है
 आज किसी भले आदमी का मुँह देखा है
 हमारे साथ कौन कौन चलेगा
चौकीदार   आदमी सब ठीक हैं  कहैं भर की देर है
 हुक्म होय तो हम जाके सब ठीक करी
सिपाही   हाँ हाँ और क्या
अब सुनिए कि महाजन की गाड़ी बारह बजे रात को एक बाग की तरफ से गुजरी जा रही थी कि एकाएक छः सात आदमी उस पर टूट पड़े
 गाड़ीवान को एक डंडा मारा
 कहार को भी मार के गिरा दिया
 औरत के जेवर उतार लिए और चोर चोर का शोर मचाने लगे
 गाँव में शोर मच गया कि डाका पड़ गया
 कांस्टेबिल ने जा कर थाने में इत्तला की
 थानेदार ने चौकीदर से पूछा  तुम्हारा किस पर शक है
 चौकीदार ने कई आदमियों का नाम लिखाया और फिरोजा के पड़ोसी खाँ साहब भी उन्हीं में थे
 दूसरे दिन उसी सिपाही ने खाँ साहब के दरवाजे पर पहुँच कर पुकारा
 खाँ साहब ने बाहर आ कर सिपाही को देखा तो मूँछों पर ताव दे कर बोले  क्या है साहब  क्या हुक्म है
 सिपाही  चलिए  वहाँ बरगद के तले तहकीकात हो रही है
 दारोगा जी बुलाते हैं
खाँ   कैसी तहकीकात
 कुछ सुने तो
सिपाही   मालूम हो जायगी
 चलिए तो सही
खाँ   सुनो जी  हम पठान हैं
 जब तक चुप हैं तब तक चुप हैं
 जिस दम गुस्सा आया  फिर या तुम न होगे या हम न होंगे
 कहाँ चलें  कहाँ
सिपाही   मुझे आपसे कोई दुश्मनी तो है नहीं  मगर दारोगा जी के हुक्म से मजबूर हूँ
चौकीदार   लोधे को बुलाया है  घोसी को और तुमको
खाँ   ऐं  वह तो सब डाकू हैं
सिपाही   और आप बड़े साहु हैं
 बड़ी शेखी
खाँ   क्यों अपनी जान के दुश्मन हुए हो
सिपाही   अब चलिएगा या वारंट आए
खाँ साहब घर में कपड़े पहनने गए तो बीवी ने कहा  कैसे पठान हो
 मुए प्यादे की क्या हकीकत है कि दरवाजे पर खोटी खरी कहे
 भला देखूँ तो निगोड़ा तुम्हें वह क्योंकर ले जाता है
 यह कह कर वह दरवाजे पर आ कर बोली  क्यों रे  तू इन्हें कहाँ लिए जाता है
 बता  किस बात की तहकीकात होगी
 क्या तेरा बाप कतल किया करता है
सिपाही   आप खाँ साहब को भेज दें
 अजी खाँ साहब  आइएगा या वारंट आए
बीवी   वारंट ले जा अपने होतों सोतों के यहाँ
सिपाही   यह औरत तो बड़ी कल्ला दराज हें
बीवी   मेरे मुँह लगेगा तो मुँह पकड़के झुलस दूँगी
 वारंट अपने बाप दादा के नाम ले जा
इतने में खाँ साहब ढाटा बाँध कर बाहर निकले और बोले   ले तुझे दाएँ हाथ खाना हराम है जो न ले चले
सिपाही   बस  बहुत बढ़ बढ़ कर बातें न कीजिए  चुपके से मेरे साथ चलिए
खाँ साहब अकड़ते हुए चले तो सिपाही ने फिरोजा के दरवाजे पर खड़े हो कर कहा  इन्हें तो लिए जाते हैं  अब तुम्हारी बारी भी आएगी
खाँ साहब बरगद के नीचे पहुँचे तो देखा  गाँव भर के बदमाश जमा हैं
 और दारोगा जी चारपाई पर बैठे हुक्का पी रहे हैं
 बोले  क्यों जनाब  हमें क्यों बुलाया
दारोगा   आज गाँव भर के बदमाशों की दावत है
खाँ साहब ने डंडे को तौल कर कहा  तो फिर दो एक बदमाशों की हम भी खबर लेंगे
दारोगा   बहुत गरमाइए नहीं  चौकीदारों ने हमसे जो कहा वह हमने किया
खाँ   और जो चौकीदार आपको कुएँ में कूद पड़ने की सलाह दे
दारोगा   तो हम कूद पड़ें
खाँ   तो हमारी निस्बत आखिर क्या जुर्म लगाया गया है
दारोगा   कल रात को तुम कहाँ थे
खाँ   अपने घर पर  और कहाँ
चौकीदार   हुजूर  बखरी में नाहीं रहे और एक मनई इनका वही बाग के भीतर देखिस रहा
खाँ साहब ने चौकीदार को एक चाँटा दिया  सुअर  अबे हम चोर हैं
 रात को हम घर पर न थे
दारोगा जी ने कहा  क्यों जी  हमारे सामने यह मार पीट
 तुम भी पठान हो और हम भी पठान हैं
 अगर अबकी हाथ उठाया तो तुम्हारी खैरियत नहीं
इतने में एक अंगरेज घोड़े पर सवार उधर से आ निकला
 यह जमघट देख कर दारोगा से बोला  क्या बात है
 दारोगा ने कहा  गरीब परवर  एक मुकदमे की तहकीकात करने आए हैं
 इस पठान की निस्बत एक चोरी का शक है  मगर यह तहकीकात नहीं करने देता
 चौकीदार को कई मरतबा पीट चुका है
 चौकीदार ने कहा  दोहाई है साहब की
 दोहाई है  मारे डारत है
साहब ने कहा   वेल  चालान करो
 हमारी गवाही लिखवा दो  हमारा नाम मेजर कास है
लीजिए  चोरी और डाका तो दूर रहा  एक नया जुर्म साबित हो गया
अब दारोगा जी ने गवाहों के बयान लिखने शुरू किए
 पहले एक तंबोलिन आई
 भड़कीला लहँगा पहने हुए  माँग चोटी से लैस  मुँह में गिलौरी दबी हुई  हाथ में पान के बीड़े  आ कर दरोगा जी को बीड़े दे कर खड़ी हो गई
दारोगा   तुमने खाँ साहब को रात के वक्त कहाँ देखा था
तंबोलिन   उस पूरे के पास
 इनके साथ तीन चार आदमी और थे
 सब लट्ठ बंद
 एक आदमी ने कहा  छीन लो सास से  मैं बोली कि बोटियाँ नोच लूँगी  मैं कोई गँवारिन नहीं हूँ
 खाँ साहब ने मुझसे कहा  तंबोलिन  कहो फतह है
खाँ   अरी तंबोलिन
तंबोलिन   जरा अरी तरी न करना मुझसे  मैं कोई चमारिन नहीं हूँ
खाँ   तुमने हमको चोरों के साथ देखा था
तंबोलिन   देखा ही था क्या कुछ अंधे हैं  चोर तो तुम हो ही
खाँ   खुदा इस झूठ की सजा देगा
तंबोलिन   इसका हाल तो जब मालूम होगा  तब बड़े घर में चक्की पीसोगे
खाँ   और वहाँ गीत गाने के लिए तुमको बुला लेंगे
दूसरे गवाह ने बयान किया  मैं रात को ग्यारह बजे इस पूरे की तरफ जाता था तो खाँ साहब मुझे मिले थे
खाँ   कसम खुदा की  कोई आदमी मेरी ही शक्ल का रहा होगा
दारोगा   आपने ठीक कहा
काले खाँ   जब पठान होके ऐसी हरकतें करने लगे तो इस गाँव का खुदा ही मालिक है
 कौन कह सकता है कि यह सफेद पोश आदमी डाका डालेगा
खाँ   खुदा की कसम  जी चाहता है सिर पीट लूँ  मगर खैर  हम भी इसका मजा चखा देंगे
दारोगा   पहले अपने घर की तलाशी तो करवाइए  मजा पीछे चखवाइएगा
यह कह कर दारोगा जी खाँ साहब के घर पहुँचे और कहा  जल्दी परदा करो  हम तालाशी लेंगे
 खाँ साहब की बीवी ने सैकड़ों गालियाँ दीं  मगर मजबूर हो कर परदा किया
 तलाशी होने लगी
 दो बालियाँ निकलीं  एक जुगुनू और एक छपका
 खाँ साहब की बीवी हक्का बक्का हो कर रह गई  यह जेवर यहाँ कहाँ से आए
 या खुदा  अब हमारी आबरू तेरे ही हाथ है
फीरोजा बेगम और फरखुंदा रात के वक्त सो रही थीं कि धमाके की आवाज हुई फरखुंदा की आँख खुल गई
 यह धमाका कैसा
 मुँह पर से चादर उठाई  मगर अँधेरा देख कर उठने की हिम्मत न पड़ी
 इतने में पाँव की आहट मिली  रोएँ खड़े हो गए
 सोची  अगर बोली तो यह सब हलाल कर डालेंगे
 दबकी पड़ी रही
 चोर ने उसे गोद में उठाया और बाहर ले जा कर बोला   सुनो अब्बासी  हमको तुम खूब पहचानती हो
 अगर न पहचान सकी हो  तो अब पहचान लो
अब्बासी   पहचानती क्यों नहीं  मगर यह बताओ कि यहाँ किस गरज से आए हो
 अगर हमारी आबरू लेनी चाहते हो तो कसम खा कर कहती हूँ  जहर खा लूँगी
चोर   हम तुम्हारी आबरू नहीं चाहते  सिर्फ तुम्हारा जेवर चाहते हैं
 तुम अपनी बेगम को जगाओ  जरा उनसे मिलूँगा
 नाहक इधर उधर मारी मारी फिरती हैं  हमारे साथ निकाह क्यों नहीं कर लेतीं
यकायक फीरोजा की आँख भी खुल गई
 देखा तो मिर्जा आजाद खड़े हैं
 बोली  आजाद मिर्जा  अगर हमें दिक करने से तुम्हें कुछ मिलता हो तो तुमको अख्तियार है
 नाहक क्यों हमारी जान के दुश्मन हुए हो
 इस मुसीबत के वक्त तुमसे मदद की उम्मीद थी और तुम उल्टे गला रेतने को मौजूद
अब्बासी   बेगम आपको हमेशा याद किया करती हैं
आजाद   मेरे लायक जो काम हो  उसके लिए हाजिर हूँ  तुम्हारे लिए जान तक हाजिर है
सुरैया   आपकी जान आपको मुबारक रहे  हम सिर्फ एक काम को कहते हैं
 यहाँ एक कानिस्टिबिल ने हमें बहुत दिक किया है  तुम किसी तदबीर से हमें उसके पंजे से छुड़ाओ    आजाद के कान में कुछ कह कर  मुझे इस बात का बड़ा रंज है
 मेरी आँखों से आँसू निकल पड़े
आजाद   वही कानिस्टिबिल तो नहीं है जो खाँ साहब को पकड़ ले गया है
फीरोजा   हाँ हाँ  वही
आजाद   अच्छा  समझा जायगा
 खड़े खड़े उससे समझ लूँ तो सही
 उसने अच्छे घर बयाना दिया
सुरैया   कंबख्त ने मेरी आबरू ले ली  कहीं मुँह दिखाने लायक न रखा
 यहाँ भी बला की तरह सिर पर सवार हो गया
 तुमने भी इतने दिनों के बाद आज खबर ली
 दूसरों का दर्द तुम क्या समझोगे
 जो बेइज्जती कभी न हुई थी वह आज हो गई
 एक दिन वह था कि अच्छे अच्छे आदमी सलाम करने आते थे और आज एक कानिस्टिबिल मेरी आबरू मिटाने पर तुला हुआ है और तुम्हारे होते
आजाद   सुरैया बेगम  खुदा की कसम  मुझे बिलकुल खबर न थी  मैं इसी वक्त जा कर दारोगा और कानिस्टिबिल दोनों को देखता हूँ
 देख लेना  सुबह तक उनकी लाश फड़कती होगी  ऐसे ऐसे कितनों को जहन्नुम के घाट उतार चुका हूँ
 इस वक्त रुखसत करो  कल फिर मिलूँगा
यह कह कर आजाद मिर्जा बाहर निकले
 यहाँ उनके कई साथी खड़े थे  उनसे बोले  भाई जवानों
 आज कोतवाल के घर हमारी दावत है  समझ गए  तैयार हो जाओ
 उसी वक्त आजाद मिर्जा और लक्ष्मी डाकू  गुलबाज  रामू यह सब के सब दारोगा के मकान पर जा पहुँचे
 रामू को तो बैठक में रखा और महल्ले भर के मकानों की कुंडियाँ बंद करके दारोगा जी के घर में सेंध लगाने की फिक्र करने लगे
दरबान   कौन
 तुम लोग कौन हो  बोलते क्यों नहीं
आजाद   क्या बताएँ  मुसीबत के मारे हैं  इधर से कोई लाश तो नहीं निकली
दरबान   हाँ  निकली तो है  बहुत से आदमी साथ थे
आजाद   हमारे बड़े दोस्त थे  अफसोस
लक्ष्मी   हुजूर  सब्र कीजिए  अब क्या हो सकता है
दरबान   हाँ भाई  परमेश्वर की माया कौन जानता है  आप कौन ठाकुर हैं
लक्ष्मी   कनवजिया ब्राह्मण हैं
 बेचारे के दो छोटे छोटे बच्चे हैं  कौन उनकी परवरिश करेगा
दरबान को बातों में लगा कर इन लोगों ने उसकी मुश्कें कर लीं और कहा  बोले और हमने कत्ल किया
 बस  मुँह बंद किए पड़े रहो
दीवार में सेंध पड़ने लगी
 रामू कहीं से सिरका लाया
 सिरका छिड़क छिड़ककर दीवार में सेंध दी
 इतने में एक कानिस्टिबिल ने हाँक लगाई   जागते रहियो  अँधेरी रात है
आजाद   हमारे लिए अँधेरी रात नहीं  तुम्हारे लिए होगी
चौकीदार   तुम लोग कौन हो
आजाद   तेरे बाप
 पहचानता है या नहीं
यह कह कर आजाद ने करौली से चौकीदार का काम तमाम कर दिया
लक्ष्मी   भाई  यह तुमने बुरा किया
 कितनी बेरहमी से इस बेचारे की जान ली
आजाद   बस  मालूम हो गया कि तुम ना के चोर हो  बिलकुल कच्चे
अब यह तजवीज पाई कि मिर्जा आजाद सेंध के अंदर जाएँ
 आजाद ने पहले सेंध में पाँव डाले  डालते ही किसी आदमी ने अंदर से तलवार जमाई दोनों पाँव खट से अलग
आजाद   हाय मरा
 अरे दौड़ो
लक्ष्मी   बड़ा धोखा हुआ  कहीं के न रहे
चोरों ने मिल कर आजाद मिर्जा का धड़ उठाया और रोते पीटते ले चले  मगर रास्ते ही में पकड़ लिए गए
मुहल्ले भर में जाग हो गई
 अब जो दरवाजा खोलता है  बंद पाता है
 यह कौन बंद कर गया
 दरवाजा खोलो
 कोई सुनता ही नहीं
 चारों तरफ यही आवाजें आ रही थीं
 सिर्फ एक दरवाजे में बाहर से कुंडी न थी
 एक बूढ़ा सिपाही एक हाथ में मशाल  दूसरे में सिरोही लिए बाहर निकला
 देखा तो दारोगा जी के घर में सेंध पड़ी हुई है
 चोर चोर
एक कानि
   खून भी हुआ है
 जल्द आओ
सिपाही   मार लिया है  जाने न पावे
यह कह कर उसने दरवाजे खोलने शुरू किए
 लोग फौरन लट्ठ ले ले कर बाहर निकले
 देखा तो चोरों और कानिस्टिबिलों में लड़ाई हो रही है
 इन आदमियों को देखते ही चोर तो भाग निकले
 आजाद मिर्जा और लक्ष्मी रह गए
 आजाद की टाँगे कटी हुई
 लक्ष्मी जख्मी
 थाने पर खबर हुई
 दारोगा जी भागे हुए अपने घर आए
 मालूम हुआ कि उनके घर की बारिन ने चोरों को सेंध देते देख लिया था
 फौरन जा कर कोठरी में बैठ रही
 ज्यों ही आजाद मिर्जा ने सेंध में पाँव डाला  तलवार से उनके दो टुकड़े कर दिए
आजाद पर मुकदमा चलाया गया
 जुर्म साबित हो गया
 कालेपानी भेज दिए गए
जब जहाज पर सवार हुए तो एक आदमी से मुलाकात हुई
 आजाद ने पूछा  कहो भाई  क्या किया था
 उसने आँखों में आँसू भर के कहा  भाई  क्या बताऊँ
 बे कसूर हूँ
 फौज में नौकर था  इश्क के फेर में नौकरी छोड़ी  मगर माशूक तो न मिला  हम खराब हो गए
यह शहसवार था

खाँ साहब पर मुकदमा तो दायर ही हो गया था  उस पर दारोगा जी दुश्मन थे
 दो साल की सजा हो गई
 तब दारोगा जी ने एक औरत को सुरैया बेगम के मकान पर भेजा
 औरत ने आ कर सलाम किया और बैठ गई
सुरैया   कौन हो
 कुछ काम है यहाँ
औरत   ऐ हुजूर  भला बगैर काम के कोई भी किसी के यहाँ जाता है
 हुजूर से कुछ कहना है  आपके हुस्न का दूर दूर तक शोहरा है
 इसका क्या सबब है कि हुजूर इस उम्र में  इस हालत में जिंदगी बसर करती हैं
सुरैया   बहन  मैं एक मुसीबत की मारी औरत हूँ
औरत   ऐ हुजूर  मुझे बहिन न कहें  मैं लौंडी  हुजूर शाहजादी हैं
 हुजूर पर ऐसी क्या मुसीबत है
 हुजूर तो इस काबिल हैं कि बादशाहों के महल में हों
औरत   अल्लाह मालिक है
 कोशिश यह करनी चाहिए कि दुनिया में इज्जत के साथ रहे और किसी का होके रहे
सुरैया   मगर जब खुदा को भी मंजूर हो
 हमने तो बहुत चाहा कि शादी कर लें  मगर खुदा को मंजूर ही न था
 किस्मत का लिखा कौन मिटा सकता है
औरत   हुजूर का हुक्म हो तो कहीं फिक्र करूँ
सुरैया   हमको माफ कीजिए
 हम अब शादी न करेंगे
औरत   हुजूर से मैं अभी जवाब नहीं चाहती
 खूब सोच लीजिए
 दो तीन दिन में जवाब दीजिएगा
 यहाँ एक रईसजादे रहते हैं  बहुत ही खूबसूरत  खुशमिजाज और शौकीन
 दिल बहलाने के लिए नौकरी कर ली है
 हुकूमत की नौकरी है
सुरैया   हुकूमत की नौकरी कैसी होती है
औरत   ऐसी नौकरी  जिसमें सब पर हुकूमत करें
 कोतवाल हैं
अब्बासी   अच्छा  उन्हीं थानेदार का पैगाम लाई होगी
औरत   ऐ  थानेदार काहे को हैं  बराय नाम नौकरी कर ली  वरना उनको नौकरी की क्य जरूरत है  वह ऐसे ऐसे दस थानेदारों को नौकर रख सकते हें
अब्बासी   हुजूर को तो शादी करना मंजूर ही नहीं है
औरत   वाह
 कैसी बातें करती हो
सुरैया   तुम उनकी सिखाई पढ़ाई आई हो  हम समझ गए
 उनसे कह देना कि हम बेकस औरत हैं  हम पर रहम करो  क्यों हमारी जान के दुश्मन हुए हो  हमने तुम्हारा क्या बिगाड़ा है जो पंजे झाड़ के हमारे पीछे पड़े हो
औरत   हुजूर के कदमों की कसम  उन्होंने नहीं भेजा है
सुरैया   अच्छा तो इसमें जबरदस्ती काहे की है
औरत   आपके और उनके दोनों के हक में यही इच्छा है कि हुजूर इन्कार न करें
 वह अफसर पुलिस हैं  जरा सी देर में बे आबरू कर सकते हैं
सुरैया   हमारा भी खुदा है
औरत   खैर न मानो
औरत दो चार बातें सुना कर चली गई तो अब्बासी और सुरैया बेगम सलाह करने लगीं
सुरैया   अब यहाँ से भी भागना पड़ा  और आज ही कल में
अब्बासी   इस मुए को ऐसी जिद पड़ गई कि क्या कहें
 मगर अब भाग के जायँगे कहाँ
सुरैया   जिधर खुदा ले जाय
 कहीं से लाला खुशवक्त राय को लाओ  बड़ा नमकहलाल बुड्ढा है
 कोई ऐसी तदबीर करो कि वह कल सुबह तक यहाँ आ जाय
अब्बासी   कहिए तो कल्लू को भेजूँ  बुला लाए
कल्लू कौम का लोहार था
 ऊपर से तो मिला हुआ था  मगर दिल में इनका दुश्मन था
 अब्बासी ने उसको बुला के कहा  तुम जाके लाला खुशवक्त राय को लिवा लाओ
 कल्लू ने कहा  तुम साथ चलो तो क्या मुजायका है  मगर अकेला तो मैं न जाऊँगा
 आखिर यही तै हुआ कि अब्बासी भी साथ जाय
 शाम के वक्त दोनों यहाँ से चले
 अब्बासी मर्दाना भेष में थी
 कुछ दूर चल कर कल्लू बोला  अब्बासी बुरा न मानो तो एक बात कहूँ
 तुम इस बेगम के साथ क्यों अपनी जिंदगी खराब करती हो
 उनकी जमा जथा ले कर चली आओ और मेरे घर पर पड़ रहो
अब्बासी   तुम मर्दों का ऐतबार क्या
कल्लू   हम उन लोगों में नहीं हैं
अब्बासी   भला अब लाला साहब का मकान कितनी दूर होगा
कल्लू   यही कोई दो कोस  कहो तो सवारी केराया कर लूँ या गोद में ले चलूँ
अब्बासी   ऐं  या तो घर बिठाते थे  या गोद बिठाने लगे
कल्लू   भई  बहुत कही  ऐसी कही कि हमारी जबान बंद हो गई
अब्बासी   ऐ  तुम ऐसे गँवारों को बंद करना कौन बात है
थोड़ी देर में दोनों एक मकान में पहुँचे
 यह कल्लू के दोस्त शिवदीन का मकान था
 शिवदीन ने कहा  आओ यार  मिजाज अच्छे
कल्लू   सब चैन ही चैन है
 इनको ले आया हूँ  जो कुछ सलाह करनी हो  कर लो
 सुनो अब्बासी  शिवदीन की और हमारी यह राय है कि तुमको अब यहाँ से न जाने दें
 बस हमें अपनी बेगम के माल टाल का पता बतला दो
अब्बासी   बड़ी दगा दी कल्लू  बड़ी दगा दी तुमने
कल्लू   अब तुम रात भर यहीं रहो  हम लोग जरा सुरैया बेगम से मुलाकात करने जायँगे
अब्बासी   बड़ा धोखा दिया  कहीं के न रहे
अब्बासी तो यहाँ रोती रही  उधर वह दोनों चोर कई आदमियों के साथ सुरैया बेगम के मकान पर जा पहुँचे और दरवाजा तोड़ कर अंदर दाखिल हुए
 सुरैया बेगम की आँख खुल गई  बिचारी अकेली मकान में मारे डर के दबकी पड़ी थी
 बोली   कौन है
 अब्बासी
कल्लू   अब्बासी नहीं है  हम है  अब्बासी के मियाँ
सुरैया   हाय मेरे अल्लाह  गजब हो गया
शिव
   चुप्पे चुप्पे बोल  बताओ  रुपया कहाँ हैं
 सच बता दो  नहीं मारी जाओगी
कल्लू   बताएँ तो अच्छा न बताएँ तो अच्छा  हम घर भर ढूँढ़ ही मरेंगे
 सुना है कि तुम्हारे पास जवाहिर के ढेर हैं
सुरैया   अमीर जब थी तब थी  अब तो मुसीबत की मारी हूँ
कल्लू   तुम यों न बताओगी  हम कुछ और ही उपाय करेंगे  अब भी बताती है कि नहीं
सुरैया बेगम ने मारे खौफ के एक एक चीज का पता बतला दिया
 जब सारी जमा थमा ले कर वे सब चलने लगे  तो कल्लू सुरैया बेगम से बोला  चल हमारे साथ  उठ
सुरेया   खुदा के लिए मुझे छोड़ दो
 रहम करो
शिव
   चल  चल उठ  रात जाती है
सुरैया बेगम ने हाथ जोड़े  पाँव पड़ी  रो रोक कर कहा खुदा के वास्ते मेरी इज्जत न लो
 मगर कल्लू ने एक न सुनी
 कहने लगा  तुझे किसी रईस अमीर के हाथ बेचेंगे  तुम भी चैन करोगी  हम भी चैन करेंगे
सुरैया   मेरा माल लिया  अब तो छोड़ो
कल्लू   चलो  सीधे से चलो  नहीं तो धकियाई जाओगी
 देखो मुँह से आवाज न निकले वरना हम छुरी भोंक देंगे
सुरैया  रो कर    या खुदा  मैंने कौन सा गुनाह किया था  जिसके एवज यह मुसीबत पड़ी
कल्लू   चलती है कि बैठी रोती है
आखिर सुरैया बेगम को अँधेरी रात में घर छोड़ कर उनके साथ जाना पड़ा
आध कोस चलने के बाद इन चोरों ने सुरैया बेगम को दो और चोरों के हवाले किया
 इनमें एक का नाम बुधसिंह था  दूसरे का हुलास
 यह दोनों डाकू दूर दूर तक मशहूर थे  अच्छे अच्छे डकैत उनके नाम सुन कर अपने कान पकड़ते थे
 किसी आदमी की जान लेना उनके लिए दिल्लगी थी
 सुरैया बेगम काँप रही थी कि देखें आबरू बचती है या नहीं
 हुलास बोला  कहो बुद्धसिंह  अब क्या करना चाहिए
बुद्धसिंह   अपनी तो यह मरजी है कि कोई मनचला मिल जाए तो उसी दम पटील डालो
हुलास   मैं तो समझता हूँ  यह हमारे साथ रहे तो अच्छे अच्छे शिकार फँसे
 सुनो बेगम  हम डकैत हैं  बदमाश नहीं
 हम तुम्हें किसी ऐसे जवान के हाथ बेचेंगे  जो तुम्हें अमीरजादी बना कर रखे
 चुपचाप हमारे साथ चली आओ
चलते चलते तीनों आमों के एक बाग में पहुँचे
 दोनों डाकू तो चरस पीने लगे  सुरैया बेगम सोचने लगी   खुदा जाने  किसके हाथ बेचें  इससे तो यही अच्छा है कि कत्ल कर दें
 इतने ही में दो आदमी बातें करते हुए निकले
एक   मिर्जा जी  दो बदमाशों से यह शहर पाक हो गया
 आजाद और शह सवार
 दोनों ही कालेपानी गए
 अब दो मुड्ढा और बाकी हैं
मिर्जा   वह दो कौन है
पहला   वही हुलास और बुद्धसिंह
 अरे  वह दोनों तो यहीं बैठे हुए हैं
 क्यों यारो  चरस के दम उड़ रहे हैं
 तुम लोगों के नाम वारंट जारी है
हुलास   मीर साहब  आप भी बस वही रहे
 पड़ोस में रहते हो  फिर भी वारंट से डराते हो
 ऐसे ऐसे कितने वारंट रोज ही जारी हुआ करते हैं
 हमसे और पुलिस से तो जानी दुश्मनी है  मगर कसम खाके कहता हूँ कि अगर पचास आदम भी गिरफ्तार करने आएँ तो हमारी गर्द तक न पाए
 हम दोनों एक पलटन के लिए काफी हैं
 कहिए  आप लोग कहाँ जा रहे हैं
मिर्जा   अजी  हम भी किसी शिकार ही के तलाश में निकले हैं
जब मीर और मिर्जा चले गए तो दोनों चोर भी सुरैया बेगम को ले कर चले
 इत्तिफाक से उसी वक्त एक सवार आ निकला
 बुद्धसिंह ने साईस को तो मार गिराया और मुसाफिर से कहा  अगर आबरू के साथ घोड़ा नजर करो तो बेहतर है  नहीं तो तुम भी जमीन पर लोट रहे होगे
 सवार बेचारा उतर पड़ा
 हुलास ने तब सुरैया बेगम को घोड़े पर सवार किया और लगाम ले कर चलने लगा
सुरैया बेगम दिल में सोचती थी कि इतनी ही उम्र में हमने क्या क्या देखा
 यह नौबत पहुँची है कि जान भी बचती दिखाई नहीं देती
हुलास   बीबी  क्या सोचती जाती हो
 कुछ गाना जानती हो तो गाओ
 इस जंगल में मंगल हो
बुद्धसिंह   इससे कहो कि कोई भजन गाए
हुलास   इनको गजलें याद होंगी या ठुमरी टप्पा
 यह भजन क्या जानें
सुरैया   नहीं मियाँ  हमें कुछ नहीं आता  हम बहू बेटियाँ गाना क्या जानें
इतने में किसी की आवाज आई
 हुलास ने बुद्धसिंह से पूछा  यह किसकी आवाज आई
बुद्धसिंह   अरे  कौन सा आदमी बोला था
आवाज   जरा इधर तक आ जाओ
 मैं मिर्जा हूँ  जरा सुन लो
हुलास और बुद्धसिंह दोनों आवाज की तरफ चले  इधर उधर देखा  कोई न मिला
 सुरैया बेगम का कलेजा धड़कने लगा
 मारे डर के आँखें बंद कर लीं और आहिस्ता आहिस्ता दोनों को पुकारने लगीं
 हाय
 खुदा किसी को मुसीबत में न डाले
 यह दोनों डाकू उसको बेचने की फिक्र में थे  और इसने मुसीबत के वक्त उन्हीं दोनों को पुकारा
 वह आवाज की तरफ कान लगाए हुए चले तो देखा कि एक बूढ़ा आदमी घास पर पड़ा सिसक रहा है
 इनको देख कर बोला  बाबा  मुझ फकीर को जरा सा पानी पिलाओ
 बस  मैं पानी पी कर इस दुनिया से कूच कर जाऊँगा
 फिर किसी को अपना मुँह न दिखाऊँगा
हुलास ने उसे पानी पिलाया  पानी पी कर वह बोला  बाबा  खुदा तुम्हें इसका बदला दे
 इसके एवज तुम्हें क्या दूँ
 खैर  अगर दो घंटे भी जिंदा रहा तो अपना कुछ हाल तुमसे बयान करूँगा और तुम्हें कुछ दूँगा भी
हुलास   आपके पास जो कुछ जमा जथा हो वह हमको बता दीजिए
बूढ़ा   कहा न कि दो घंटे भी जिंदा रहा तो सब बातें बता दूँगा
 मैं सिपाही हूँ  लड़कपन से यही मेरा पेशा है
हुलास   आपने तो एक किस्सा छेड़ दिया  मुझे खौफ है कि ऐसा न हो कि आपकी जान निकल जाय तो फिर वह रुपया वहीं का वहीं पड़ा रहे
बूढ़ा  गा कर    पहुँची न राहत हमसे किसी को
हुलास   जनाब  आपको गाने को सूझती है और हम डर रहे हैं कि कहीं आप का दम न निकल जाय
 रुपए बता दो  हम बड़ी धूमधाम से तुम्हारा तीजा करेंगे
बुद्धसिंह   पानी और पिलवा दो तो फिर खूब ठंडा हो कर बताएगा
बूढ़ा   मेरा एक लड़का है  दुनिया में ओर कोई नहीं
 बस यही एक लड़का  जवान  खूबसूरत  घोड़े पर खूब सवार होता था
सुरैया   फिर अब कहाँ है वह
बूढ़ा   फौज में नौकर था
 किसी बेगम पर आशिक हुआ  तब से पता नहीं
 अगर इतना मालूम हो जाय कि उसकी जान निकल गई तो कब्र बनवा दूँ
सुरैया   लंबे हें या ठिंगने
बूढ़ा   लंबा है
 चौड़ा सीना  ऊँची पेशानी  गोरा रंग
सुरैया   हाय हाय
 क्या बताऊँ बड़े मियाँ  मेरा उनका बरसों साथ रहा है
 मेरे साथ निकाह होने को था
बूढ़ा   बेटा  जरी हमारे पास आ जाओ
 कुछ उसका हाल बताओ
 जिंदा तो है
सुरैया   हाँ  इतना तो मैं कह सकती हूँ कि जिंदा हैं
बूढ़ा   अब वह है कहाँ
 जरा देख लेता तो आरजू पूरी हो जाती
हुलास   आपका सर दबा दूँ  तलुवे मलूँ  जो खिदमत कहिए करूँ
बूढ़ा   नहीं  मौत का इलाज नहीं है
 मैंने अपने लड़के को लड़ाई के फन खूब सिखाए थे
 हर एक के साथ मुरौवत से पेश आता था
 बस  इतना बता दो कि जिंदा है या मर गया
सुरैया   जिंदा हैं और खुश हैं
बूढ़ा   अब मैं अपनी सारी तकलीफें भूल गया
 ख्याल भी नहीं कि कभी तकलीफ हुई थी
ये बातें हो रही थीं कि पचास आदमियों ने आ कर इन लोगों को चारों तरफ से घेर लिया
 दोनों डाकुओं की मुश्कें कस ली गईं
 बुद्धसिंह मजबूत आदमी था
 रस्सी तोड़ कर  तीन सिपाहियों को जख्मी किया और भाग कर झील में कूद पड़ा  किसी की हिम्मत न पड़ी कि झील में कूद कर उसे पकड़े
 हुलास बँधा रह गया
यह पुलिस का इंस्पेक्टर था
सुरैया बेगम हैरान थीं कि यह क्या माजरा है
 इन लोगों को डाकुओं की खबर कैसे मिल गई
 चुपचाप खड़ी थी कि सिपाहियों ने उससे हँसी दिल्लगी करनी शुरू की
 एक बोला  वाह वाह  यह तो कोई परी है भाई
 दूसरा बोला  अगर ऐसी सूरत कोई दिखा दे तो महीने की तनख्वाह हार जाऊँ
हुलास   सुनते हो जी  उस औरत से न बोलो  तुमको हमसे मतलब है या उससे
इंस्पेक्टर   इसका जवाब तो यह है कि तेरे एक बीस लगाए और भूल जाय तो फिर से गिने
 आँखें नीची कर  नहीं खोद के गाड़ दूँगा
सुबह के वक्त शहर में दाखिल हुए तो सुरैया बेगम ने चादर से मुँह छिपा लिया
 इस पर एक चौकीदार बोला  सत्तर चूहे खाके बिल्ली हज को चली
 ओढ़नी मुँह पर ढाँपती है  हटाओ ओढ़नी
सुरैया बेगम की आँखों से आँसू जारी हो गए
 उसके दिल पर जो कुछ गुजरती थी  उसे कौन जान सकता है
 रास्ते में तमाशाइयों में बातें होने लगीं
रँगरेज   भई  यह दुपट्टा कितना अच्छा रँगा हुआ है
नानबाई   कहाँ से आते हो जवानो
 क्या कहीं डाका पड़ा था
शेख जी   अरे यारो  यह नाजनीन कौन है
 क्या मुखड़ा है  कसम खुदा की  ऐसी सूरत कभी न देखी थी
 बस  यही जी चाहता है कि इससे निकाह पढ़वा लें
 यह तो शब्बोजान से भी बढ़ कर है
यह शेख जी वही वकील साहब थे जिनके यहाँ अल्लारक्खी शब्बोजान बन कर रही थी
 सलारू भी साथ था
 बोला  मियाँ  आँखों वाले तो बहुत देखे  मगर आपकी आँख निराली है
वकील   क्यों बे बदमाश  फिर तूने गुस्ताखी की
सलारू   जब कहेंगे  खरी कहेंगे
 आप थाली के बैंगन हैं
वकील साहब इस पर झल्ला कर दौड़े
 सलारू भागा  आप मुँह के बल गिरे
इस पर लोगों ने कहकहा मारा
 सुरैया बेगम सोच रही थीं कि मैंने इस आदमी को कहीं देखा है  पर याद न आता था
यह लोग और आगे चले तो तरह तरह की अफवाहें उड़ने लगीं
 एक मुहल्ले में यह खबर उड़ी कि दरिया से एक घोड़मुँहा आदमी निकाला गया है
 उसी के साथ एक परी भी निकली है
 दो तीन मुहल्लों में यह अफवाह उड़ी कि एक औरत अपने घर से जेवर ले कर भाग गई थी  अब पकड़ी गई है
 नौ बजते बजते यह लोग थाने में जा पहुँचे
 हुलास और सुरैया बेगम हवालात में बंद कर दिए गए
 रात को तरह तरह के ख्वाब दिखाई दिए
 पहले देखा कि उसका बूढ़ा शौहर कब्र से गर्दन निकाल कर कहता है  सुरैया  वह कैसी बुरी घड़ी थी  जब तेरे साथ निकाह किया और अपने खानदान की इज्जत खाक में मिलाई
 फिर दूसरा ख्वाब देखा कि आजाद एक दरख्त के साये में लेटे और सो गए
 एक साँप उनके सिरहाने आ बैठा और काटना ही चाहता था कि सुरैया बेगम की आँख खुल गई
सबेरे उठ कर बैठी कि एक सिपाही ने आ कर कहा  तुम्हारे भाई तुमसे मिलने आए हैं
 सुरैया बेगम ने सोचा  मेरा भाई तो कोई पैदा ही नहीं हुआ था  यह कौन भाई बन बैठा
 सोची  शायद कोई दूर के रिश्तेदार होंगे  बुला लिया
 जब वह आया तो उसे देख कर सुरैया बेगम के होश उड़ गए
 यह वही वकील साहब थे
 आपने आते ही आते कहा  बहन  खैर तो है  यह क्या  हुआ क्या
 हमसे बयान तो करो
 कुछ दौड़ धूप करें
 हुक्काम से मिल कर कोई सबील निकालें
सुरैया   मियाँ  मेरी तकदीर में यही लिखा था  तो तुम क्या करोगे और कोई क्या करेगा
वकील   खैर  अब उन बातों का जिक्र ही क्या
 सच कहता हूँ शब्बोजान  तुम्हारी याद दिल से कभी नहीं उतरी  मगर अफसोस कि तुमने मेरी मुहब्बत की कदर न की
 जिस दिन तुम मेरे घर से निकल भागीं  मुझे ऐसा मालूम हुआ कि बदन से जान निकल गई
 अब तुम घबराओ नहीं
 हम तुम्हारी तरफ से पैरवी करेंगे
 तुम जानती ही हो कि हम कैसे मशहूर वकील हैं और कैसे कैसे मुकदमे बात की बात में जीत लेते हैं
सुरैया   इस वक्त आप आ गए  इससे दिल को बड़ी तसकीन हुई
 तुम्हारे घर से निकली तो पहिले एक मुसीबत में फँस गई  बारे खुदा खुदा करके उससे नजात पाई और कुछ दौलत भी हाथ आई तो तुम्हारे ही महल्ले में मकान लिया और बेगमों की तरह रहने लगी
वकील   अरे  वह सुरैया बेगम आप ही थीं
सुरैया   हाँ  मैं ही थी
वकील   अफसोस  इतने करीब रह कर भी कभी मुझे न बुलाया
 मगर वह आपकी दौलत क्या हुई और यहाँ हवालात में क्योंकर आईं
सुरैया   हुआ क्या  दो बार चोरी हो गई  ऊपर से थानेदार भी दुश्मन हो गया
 आखिर हम अपनी महरी को ले कर चल दिए
 एक गाँव में रहने लगी  मगर वहाँ भी चोरी हुई और डाकुओं के फंदे में फँसी
इतने ही में एक थानेदार ने आ कर वकील साहब से कहा  अब आप तशरीफ ले जाइए
 वक्त खतम हो गया
 सुरैया बेगम ने इस थानेदार को देखा  तो पहचान गई
 यह वही आदमी था जिसके पास एक बार वह आजाद पर रपट करने गई थी
 बोली   क्यों साहब  पहचाना
 अब क्यों पहचानिएगा
थानेदार   अलारक्खी  खुदा को गवाह रख कर कहता हूँ कि इस वक्त मारे खुशी के रोना आता है
 मैं तो बिलकुल मायूस हो गया था
 मुझे अब भी तुम्हारी वैसी ही मुहब्बत है जो पहिले थी
रात के वक्त थानेदार ने हवालात में आ कर उसे जगाया और आहिस्ता से कान में कहा  बहुत अच्छा मौका है  चलो  भाग चलें
 मैंने चौकीदारों को मिला लिया है
सुरैया बेगम ने थानेदार को समझाया कि कहीं पकड़ न लिए जायँ
 मगर जब वह न माना  तो वह उसके साथ चलने पर तैयार हो गई
 बाहर आ कर थानेदार ने सुरैया बेगम को मर्दाना कपड़े पहिनाए ओर गाड़ी पर सवार कराके चला
 जब दो कोस निकल गए तो सबेरा हुआ
 थानेदार ने गाड़ी से दरी निकाली और आराम से लेट कर हुक्का पीने लगे कि एक मुसाफिर सवार ने आक पूछा   क्यों भाई मुसाफिर हिंदू हो या मुसलमान
 मुसलमान हो तो हुक्का पिलाओ
थानेदार ने खातिर से बैठाया
 लेकिन जब मुसाफिर के चेहरे पर गौर से नजर डाली तो कुछ शक हुआ
 कहा   जनाब  मेरे दिल में आपकी तरफ से एक शक पैदा हुआ है
 कहिए अर्ज करूँ  कहिए खामोश रहूँ
 आप ही तो जबलपुर में एक सौदागर के यहाँ मुंशी थे
 वहाँ आपने दो हजार रुपए का गबन किया और साल भर की सजा पाई
 कहिए  गलत कहता हूँ
मुसाफिर   जनाब  आपको धोखा हुआ है  यहाँ खानदानी रईस है
 गबन पर लानत भेजते हैं
थानेदार   यह चकमे किसी और को दीजिएगा
 दाई से पेट नहीं छिपता
मुसाफिर   अच्छा  मान लीजिए  आप ही का कहना दुरुस्त है
 भला हम फँस जायँ तो आपको क्या मिले
थानेदार   पाँच सौ रुपए नकद  तरक्की और नेकनामी अलग
मुसाफिर   बस
 हमसे एक हजार ले लीजिए  अभी अभी गिना लीजिए
 लेकिन गिरफ्तार करने का इरादा हो तो मेरे हाथ में भी तलवार है
थानेदार   हजरत  यह रकम बहुत थोड़ी है  हमें जँचती नहीं
मुसाफिर   आखिर दो ही हजार तो मेरे हाथ लगे थे
 उसका आधा आपको नजर करता हूँ
 मगर गुस्ताखी माफ हो  तो मैं भी कुछ कहूँ
 मुझे आपके इन दोस्त पर कुछ शक होता है
 कहिए  कैसा भाँपा
थानेदार ने देखा कि पर्दा खुल गया तो झगड़ा बढ़ाना मुनाबिस न समझा
 डरे  कहीं जा कर अफसरों से जड़ दे  तो रास्ते ही में धर लिए जायँ
 बोले  हजरत  अब आपको अख्तियार है  हमारी लाज अब आपके हाथ है
मुसाफिर   मेरी तरफ से आप इतमीनान रखिए
दोनों आदमियों में दोस्ती हो गई
 थोड़ी देर के बाद तीनों यहाँ से रवाना हुए  शाम होते होते एक नदी के किनारे एक गाँव में पहुँचे
 वहाँ एक साफ सुथरा मकान अपने लिए ठीक किया और जमींदार से कहा कि अगर कोई आदमी हमें पूछे तो कहना  हमें नहीं मालूम
 तीनों दिन भर के थके थे  खाने पीने की भी सुध न रही
 सोए तो सबेरा हो गया
 सुबह के वक्त थानेदार साहब बाहर आए तो देखा कि जमींदार उनके इंतजार में खड़ा है
 इनको देखते ही बोला  जनाब  आपने तो उठते उठते नौ बजा दिए
 एक अजनबी आदमी यहाँ आपकी तलाश में आया है
 वरदी तो नहीं पहिने है  हाँ  सिर पर पगड़ी बाँधे है
 पंजाबी मालूम होता है
 मुझे तो बहुत डर लग रहा है कि न जाने क्या आफत आए
थानेदार   किसी बहाने से हमको अपने मकान पर ले चलो और ऐसी जगह बैठाओ  जहाँ से हम सुन सकें कि क्या बातें करता है
जमींदार   चलिए  मगर आपका चलना अच्छा नहीं
 अंदर ही बैठिए  अगर कोई खटके की बात होगी तो आपको इत्तला दूँगा
थानेदार   जनाब  मैंने पुलिस में नौकरी की है  चलने का डर आपको होगा
 मैं अभी दाढ़ी हज्जाम की नजर करता हूँ और मूँछें करतवा डालता हूँ
 चलिए  छुट्टी हुई
सुरैया बेगम ने समझाया कि कहीं फँस गए तो कहीं के न रहोगे
 आप भी जाओगे और मुझे भी ले डूबोगे
 मगर थानेदार साहब ने एक न सुनी
 फौरन नाई को बुलाया  दाढ़ी मुड़वाई  स्याह किनारे को धाती पहनी  अँगरखा डाटा  काली मंदिल सर पर रखी और आधे हिंदू और आधे मुसलमान बने हुए जमींदार के पास जा पहुँचे
 सलाम बंदगी के बाद बातें होने लगीं
 थानेदार ने अपना नाम शेख बुद्दू बतलाया और घर बंगाल में
 जमींदार के पास एक पंजाबी भी बैठा हुआ था
 समझ गए कि यही हजरत हमें गिरफ्तार करने आए हैं
 नाम पूछा तो उसने बतलाया शेरसिंह
थानेदार   आप तो पंजाब के रहने वाले होंगे
शेरसिंह   जी हाँ  हम खास अंबरसर में रहते हैं
थानेदार   आप कहाँ नौकर हैं
शेरसिंह   हम जमींदार हैं
 अंबरसर के पास हमारा इलाका है  उसको हमारा भाई देखता है  हम घूमते रहते हैं
 आप यहाँ किसर गरज से आए हैं
 और टिके आप कहाँ हैं
थानेदार   इसी गाँव में मैं भी ठहरा हूँ
 अगर तकलीफ न हो तो हमारे साथ घर तक चलिए
थानेदार उनको ले कर डेरे पर आए
 सुरैया बेगम दौड़ कर छिपने को थीं  मगर थानेदार ने मना किया और कहा कि यह मेरे भाई हैं
 इनसे पर्दा करना फुजूल है
शेरसिंह   यह आपकी कौन है
थानेदार   जी  मेरे घर पड़ गई हैं
सुरैया बेगम   ऐ हटो भी  क्या वाहियात बातें करते हो
 हजरत  यह मेरे भाई हैं
 इस पर शेरसिंह ने कहकहा लगाया और थानेदार झेंपे
शेरसिंह   मुए पर सौ दुर्रे और गधे की सवारी
 बस  अब मैं यहाँ से भाग जाऊँगा और उम्र भर तुम्हारी सूरत न देखूँगा
 खुदा तुझसे समझे
थानेदार   सुनो भाईजान  यह फकत चकमा था
 हम आजमाते थे कि देखें  तुम कौल के कहाँ तक सच्चे हो
 अब हम साफ कहते हैं कि हम कातिल नहीं हैं  लेकिन मुजरिम हैं
 अब कहिए
शेरसिंह   अजी  जब इतने बड़े जुर्म की सजा न दी तो अब क्या खौफ है
 क्या कहीं से माल मार लाए हो
थानेदार   भाई  माफ करो तो बता दें
 सुनिए  हम वही थानेदार हैं जिसकी तलाश में तुम निकले हो
 और यह वही बेड़िन हैं
 अब चाहे बाँध ले चलो  चाहे दोस्ती का हक अदा करो
शेरसिंह   ओफ
 बड़ा झाँसा दिया
 मुझे तो हैरत है कि तुमसे मेरे पास आया क्यों कर गया
 मैं पंजाब से खास इसी काम के लिए बुलवाया गया था
 यहाँ दो दिन से तुम्हें भी देख रहा हूँ और बेड़िन से नोंक झोंक भी हो रही है
 मगर टाँय टाँय फिस
सुरैया   हुजूर  ले जरा मुँह सम्हाल कर बात कीजिए
 बेड़िन कोई और होगी
 बेड़िन की सूरत नहीं देखी
थानेदार   यह बेगम हैं
 खुदा की कसम
 सुरैया बेगम नाम है
शेरसिंह   वह तो बातचीत से जाहिर है
 अच्छा बेगम साहब  बुरा न मानो तो एक बत कहूँ
 अगर अपनी और इनकी रिहाई चाहती हो  तो इनको इस्तीफा दो और हमसे वादा करो
थानेदार   इनको राजी कीजिए
 हमसे क्या वास्ता
 हमको तो अपनी जान प्यारी है
सुरैया   ऐ वाह
 अच्छे मिले
 तुम थानेदारी क्या करते थे
 अच्छा  दिल्लगी तो हो चुकी
 अब मतलब की बात कहो
 हम दोनों भागें  तो भाग के जायँ कहाँ
 और भागे तो रहें कहाँ
शेरसिंह   एक काम करो
 हमको वापस जाने दो
 हम वहाँ जा कर आयँ बायँ सायँ उड़ा देंगे
 इसके बाद आ कर तुमको पंजाब ले जायँगे
थानेदार   अच्छा तो है
 हम सब मिल कर पंजाब चलेंगे
सुरैया   तुम जाओ  हम तो न जायँगे
 और सुनिए  वाह
थानेदार   हमारी बात मानिए
 आप घर घर तहकीकात कीजिए और दो दिन तक यहाँ टिके रहिए और वहाँ जा कर कहिए कि मुलजिम तराई की तरफ निकल गया
शेरसिंह   हाँ  सलाह तो अच्छी है
 तो आप यहाँ रहें  मैं जाता हूँ
शेरसिंह ने दिन भर सारे कस्बे में तहकीकात की
 जमींदारों को बुला कर खूब डाँट फटकार सुनाई
 शाम को आ कर थानेदार के साथ खाना खाया और सदर को रवाना हुए
 जब शेरसिंह चले गए तो थानेदार साहब बोले   दुनिया में रह कर अगर चालाकी न करें तो दम भर गुजारा न हो
 दुनिया में आठों गाँठ कुम्मैत हो तब काम चले
सुरैया   वाह
 आदमी को नेक होना चाहिए  न कि चालाक
थानेदार   नेकी से कुछ नहीं होता  चालाकी बड़ी चीज है
 अगर हम शेरसिंह से चालाकी न करते तो उनसे गला कैसे छूटता
दूसरे दिन थानेदार साहब भी रवाना हुए
 दिन भर चलने के बाद गाड़ीवान से कहा   भाई  यहाँ से मीरडीह कितनी दूर है
गाड़ीवान ने कहा   हुजूर यही मीरडीह है
थानेदार   यहाँ हम किसके मकान में टिकेंगे
गाड़ीवान   हुजूर  आदमी भेज दिया गया है
यह कह कर उसने नंदा नंदा पुकारा
 बड़ी देर बाद नंदा आया और गाड़ी को एक टीले की तरफ ले चला
 वहीं एक मकान में उसने दोनों आदमियों को उतारा और तहखाने में ले गया
थानेदार   क्या कुछ नीयत खोटी है भई
सुरैया   हम तो इसमें न जाते के
 अल्लाह रे अँधेरा
नंदा   आप चलें तो सही
थानेदार ने तलवार म्यान से खींच ली और सुरैया बेगम के साथ चले
थानेदार   अरे नंदा  रोशनदान तो जरा खोल दे जाके
नंदा   अजी  क्या जाने  किस वक्त के बंद पड़े हैं
सुरैया   है है
 खुदा जाने  कितने बरसों से यहाँ चिराग नहीं जला
 यह जीने तो खत्म ही होने नहीं आते
नंदा   कोई एक सौ दस जीने हैं
सुरैया   उफ
 बस अब मैं मर गई
नंदा   अब नगिचाय आए
 कोई पचीस ठो और हैं
बड़ी मुश्किलों से जीने तय हुए
 मगर तहखाने में पहुँचे तो ऐसी ठंडक मिली कि गुलाबी जाड़े का मजा आया
 दो पलंग बिछे हुए थे
 दोनों आराम से बैठे
 खाना भी पहले से एक बावर्ची ने पका रखा था
 दोनों ने खाना खाया और आराम करने लगे
 यह मकान चारों तरफ पहाड़ों से ढका था
 बाहर निकलने पर पहाड़ों की काली काली चोटियाँ नजर आती थीं
 उन पर हिरन कुलेलें भरते थे
 थानेदार ने कहा   बहुत मुकामों की सैर की है  मगर ऐसी जगह कभी देखने में नहीं आई थी
 बस  इसी जगह हमारा और तुम्हारा निकाह होना चाहिये
सुरैया   भई  सुनो  बुरा मानने की बात नहीं
 मैंने दिल में ठान ली है कि किसी से निकाह न करूँगी
 दिल का सौदा सिर्फ एक बार होता है
 अब तो उसी के नाम पर बैठी हूँ
 किसी और के साथ निकाह करने की तरफ तबियत मायल नहीं होती
थानेदार   आखिर वह कौन साहब हैं
 जिन पर आपका दिल आया है
 मैं भी तो सुनूँ
सुरैया   तुम नाहक बिगड़ते हो
 तुमने मेरे साथ जो सलूक किए हैं  उनका एहसान मेरे सिर पर हैं  लेकिन यह दिल दूसरे को हो चुका है
थानेदार   अगर यह बात थी तो मेरी नौकरी क्यों ली
 मुझे क्यों मुसीबत में गिरफ्तार किया
 पहले ही सोची होती
 अब से बेहतर है  तुम अपनी राह लो  मैं अपनी राह लूँ
सुरैया   यह तुमने लाख रुपए की बात कही
 चलिए  सस्ते छूटे
थानेदार   तुम न होगी तो क्या जिंदगी न होगी
सुरैया   और तुम न होगे तो क्या सबेरा न होगा
थानेदार   नौकरी की नौकरी गई और मतलब का मतलब न निकला
गैर आँखें सेंके उस बुत से दिले मुजतर जले
बाये बेदर्दी कोई तापे किसी का घर जले
सुरैया   आँखें सेंकवाने वालियाँ और होती हैं
थानेदार   इतने दिनों से दुनिया में आवारा फिरती हो और कहती हो  हम नेक
 वाह री नेकी
सुरैया   तुमसे नेकी की सनद तो नहीं माँगती
थानेदार   अब इस वक्त तुम्हारी सूरत देखने को जी नहीं चाहता
सुरैया   अच्छा  आप अलग रहें
 हमारी सूरत न देखिए  बस छुट्टी हुई
थानेदार   हमको मलाल यह है कि नौकरी मुफ्त गई
सुरैया   मजबूरी
सुरैया बेगम ने अब थानेदार के साथ रहना मुनासिब न समझा
 रात को जब थानेदार खा पी कर लेटा तो सुरैया बेगम वहाँ से भागी
 अभी सोच ही रही थी कि एक चौकीदार मिला
 सुरैया बेगम को देख कर बोला   आप कहाँ
 मैंने आपको पहचान लिया है
 आप ही तो थानेदार साहब के साथ उस मकान में ठहरी थीं
 मालूम होता है  रूठ कर चली आई हो
 मैं खूब जानता हूँ
सुरैया   हाँ  है तो यही बात  मगर किसी से जिक्र न करना
चौकीदार   क्या मजाल  मैं नवाबों और रईसों की सरकार में रहा हूँ
बेगम   अच्छा  मैं इस वक्त कहाँ जाऊँ
चौकीदार   मेरे घर
बेगम   मगर किसी पर जाहिर न होने पाए  वरना हमारी इज्जत जायगी
बेगम साहब चौकीदार के साथ चलीं और थोड़ी देर में उसके घर जा पहुँचीं
 चौकीदार की बीवी ने बेगम की बड़ी खातिर की और कहा   कल यहाँ मेला है  आज टिक जाओ
 दो एक दिन में चली जाना
सुरैया बेगम ने रात वहीं काटी
 दूसरे दिन पहर दिन चढ़े मेला जमा हुआ
 चौकीदार के मकान के पास एक पादरी साहब खड़े वाज कह रहे थे
 सैकड़ों आदमी जमा थे
 सुरैया बेगम भी खड़ी हो कर वाज सुनने लगीं
 पादरी साहब उसको देख कर भाँप गए कि यह कोई परदेशी औरत है
 कहीं से भूल भटक कर यहाँ आ गई है
 जब वाज खत्म करके चलने लगे तो सुरैया बेगम से बोले   बेटी  तुम्हारा घर यहाँ तो नहीं है
सुरैया   जी नहीं  बदनसीब औरत हूँ
 आपका वाज सुन कर खड़ी हो गई
पादरी   तुम यहाँ कहाँ ठहरी हो
सुरैया   सोच रही हूँ कि कहाँ ठहरूँ
पादरी   मेरा मकान हाजिर है  उसे अपना घर समझो
 मेरी उम्र अस्सी वर्ष से ज्यादा है
 अकेले पड़ा रहता हूँ
 तुम मेरी लड़की बन कर रहना
दूसरे दिन जब पारदी साहब गिरजाघर में आए  तो उनके साथ एक नाजुक बदन मिस कीमती अंगरेजी कपड़े पहने आई और शान से बैठ गई
 लोगों को हैरत थी कि या खुदा  इस बुड्ढे के साथ यह परी कौन है
 पादरी साहब ने उसे भी पास की कुर्सी पर बैठाया
 इस औरत की चाल ढाल से पाया जाता था कि कभी सोहबत में नहीं बैठी है
 हर चीज को अजनबियों की तरह देखती थी
रँगीले जवानों में चुपके चुपके बातें होने लगीं
टाम   कपड़े अंगरेजी है  रंग गोरा  मगर जुल्फ सियाह है और आँखें भी काली
 मालूम होता है  किसी हिंदोस्तानी औरत को अंगरेजी कपड़े पहना दिए हैं
डेविस   इस काबिल है कि जोरू बनाएँ
टाम   फिर आओ  हम तुम डोरे डालें  देखें  कौन खुशनसीब है
डेविस   न भई  हम यों डोरे डालनेवाले आदमी नहीं
 पहले मालूम तो हो कि है कौन
 चाल चलन का भी तो कुछ हाल मालूम हो
 पादरी साहब की लड़की तो नहीं है
 शायद किसी औरत को बपतिस्मा दिया है
तीन हिंदोस्तानी आदमी भी गिरजा गए थे
 उनमें यों बातें होने लगीं
मिरजा   उस्ताद  क्या माल है  सच कहना
लाला   इस पादरी के तो कोई लड़का बाला नहीं था
मुंशी   वह था या नहीं था  मगर सच कहना  कैसी खूबसूरत है
नमाज के बाद जब पादरी साहब घर पहुँचे तो सुरैया से बोले   बेटी  हमने तुम्हारा नाम मिस पालेन रखा है
 अब तुम अंगरेजी पढ़ना शुरू करो
सुरैया   हमें किसी चीज के सीखने की आरजू नहीं है
 बस  यही जी चाहता है कि जान निकल जाय
 किसका पढ़ना और कैसा लिखना
 आज से हम गिरजाघर न जायँगे
पादरी   यह न कहो बेटी
 खुदा के घर मे जाना अपनी आकबत बनाना है
 यह खुदा का हुक्म है
सुरैया   अगर आप मुझे अपनी बेटी समझते हैं तो मैं भी आपको अपना बाप समझती हूँ  मगर मैं साफ साफ कहे देती हूँ कि मैं ईसाई मजहब न कबूल करूँगी
रात को जब सुरैया बेगम सोई  तो आजाद की याद आई और यहाँ तक रोई कि हिचकियाँ बँध गईं
पादरी साहब चाहते थे कि यह लड़की किसी तरह ईसाई मजहब अख्तियार कर ले  मगर सुरैया बेगम ने एक न सुनी
 एक दिन वह बैठी कोई किताब पढ़ रही थी कि जानसन नाम का एक अंगरेज आया और पूछने लगा   पादरी साहब कहाँ हैं
सुरैया   मैं अंगरेजी नहीं समझती
जानसन    उर्दू में  पादरी साहब कहाँ हैं
सुरैया   कहीं गए हैं
जानसन   मैंने कभी तुमको यहाँ नहीं देखा था
सुरैया   जी हाँ  मैं यहाँ नहीं थी
जानसन   यह कौन सी किताब है
सुरैया   सेनेका की नसीहतें हैं
 पादरी साहब मुझे यह किताब पढ़ाते हैं
जानसन   मालूम होता है  पादरी साहब तुम्हें भी  नन  बनाना चाहते हैं
सुरैया   नन किसे कहते हैं
जानसन   नन उन औरतों को कहते हैं जो जिंदगी भर क्वाँरी रह कर मसीह की खिदमत करती हैं
 उनका सिर मुँड़ा दिया जाता है और आदमियों से अलग एक मकान में रख दी जाती हें
सुरैया   यह तो बड़ी अच्छी बात है
 मैं भी चाहती हूँ कि उन्हीं में शामिल हो जाऊँ और तमाम उम्र शादी न करूँ
जानसन ने यह बातें सुनीं तो और ज्यादा बैठना फुजूल समझा
 हाथ मिला कर चला गया
सुरैया बेगम यहाँ आ तो फँसी थीं  मगर भाग निकलने का मौका ढूँढ़ती थीं
 इस तरह तीन महीने गुजर गए
नेपाल की तराई में रिसायत खैरीगढ़ के पास एक लक व दक जंगल है
 वहाँ कई शिकारी शेर का शिकार करने के लिए आए हुए हें
 एक हाथी पर दो नौजवान बैठे हुए हैं
 एक का सिन बीस बाईस बरस का है  दूसरे का मुश्किल से अट्ठारह का
 एक का नाम है वजाहत अली  दूसरे का माशूक हुसैन
 वजाहत अली दोहरे बदन का मजबूत आदमी है
 माशूक हुसैन दुबला पतला छरहरा आदमी है
 उसकी शक्ल सूरत और चाल ढाल से ऐसा मालूम होता है कि अगर इसे जनाने कपड़े पहना दिए जायँ  तो बिलकुल औरत मालूम हो
 पीछे पीछे छह हाथी और आते थे
 जंगल में पहुँच कर लोगों ने हाथी रोक लिए ताकि शेर का हाल दरियाफ्त कर लिया जाय कि कहाँ है
 माशूक हुसैन ने काँप कर कहा   क्या शेर का शिकार होगा
 हमारे तो होश उड़ गए
 अल्लाह के लिए हमें बचाओ
 मेरी तो शेर के नाम से ही जान निकल जाती है
 तुमने तो कहा था हिरनी और पाढ़े का शिकार खेलने चलते हैं
वजाहत अली   वाह इसी प कहती थीं कि हम बन बन फिरे हैं
 भूत प्रेत से नहीं डरते
 अब क्या हो गया कि जरा सा शेर का नाम सुना और काँप उठीं
माशूक हुसैन   शेर जरा सा होता है
 ऐ  वह इस हाथी का कान पकड़ ले तो चिंघाड़ कर बैठ जाय
 निगोड़ा हाथी बस देखने ही भर को होता है
 इसके बदन में खून कहाँ
 बस  पानी ही पानी है
वजाहत अली   अब्बल तो शेर का शिकार नहीं है  और अगर शेर आया भी तो हम उसका मुकाबिला कर सकेंगे
 अट्ठारह अट्ठारह निशानेबाज साथ हैं
 इनमें दो तीन आदमी तो ऐसे बढ़े हुए हैं कि रात के वक्त आवाज पर तीर लगाते हैं
 क्या मजाल कि निशाना खाली जाय
 तुम घबराओ नहीं  ऐसा लुत्फ आएगा कि सारी उम्र याद करोगी
माशूक हुसैन   तुम्हें कसम है  हमें यहाँ से कहीं भेज दो
 अल्लाह
 कब यहाँ से छुटकारा होगा
 ऐसी बुरी फँसी कि कुछ कहा नहीं जाता
नवाब साहब ने मुसकिरा कर पूछा   किससे
माशूक हुसैन   ऐ  हटो भी
 तुम्हें दिल्लगी सूझी है और हम क्या सोच रहे हैं
 शेर ऐसा जानवर  एक थप्पड़ में देव को सुला दे
 आदमी जरी सा भुनगा  चले हैं शेर के शिकार को
 हाथी रोक लो  नहीं अल्लाह जानता है  हम हाथी पर से कूद पड़ेंगे
 बला से जान जाय या रहे
नवाब   हैं हैं
 जान तुम्हारे दुश्मनों की जाय
 आखिर इतने आदमियों को अपनी जान प्यारी है या नहीं
 कोई और भी चूँ करता है
माशूक   इतने आदमी जायँ चूल्हें में
 इन मुओं को जान भारी हुई है
 यह घर से लड़ कर आए हैं
 जोरू ने जूतियाँ मार मार कर निकाल दिया है
 इनकी और मेरी कौन सी बराबरी
 हमें उतार दो  हम अब जायँगे
नवाब   जरा ठहरो तो  मैं बंदोबस्त किए देता हूँ
 किसी बड़े दरख्त पर एक मचान बाँध देंगे
 बस वहीं से बैठ के देखना
माशूक   वाह  जरी सा मचान और जंगल का वास्ता
 अकेली डर न जाऊँगी
 हाँ  तुम भी बैठो तो अलबत्ता
नवाब   यह तो बड़े शर्म की बात है कि हम मर्द हो कर मचान पर बैठें और लोग शिकार खेलें
माशूक   इन लोगों से कह दो कि हमारे दोस्त की यही राय है
 डर किस बात का है
 साफ साफ कह दो कि यह औरत हैं और हमारा इनके साथ निकाह होने वाला है
नवाब   यह नहीं हो सकता
 यह मशहूर करना कि एक कमसिन औरत को मर्दाना कपड़े पहना कर यहाँ लाए हैं  मुनासिब नहीं
 इतने में आदमियों ने आ कर कहा   हुजूर  सामने एक कछार है
 उसमें एक शेरनी बच्चों के पास बैठी है
 इसी दम हाथी को पेल दीजिए
इतना सुनना था कि नवाब साहब ने खिदमतगार को हुक्म दिया   इनको एक शाली रूमाल और पचास अशर्फियाँ आज ही देना
 हाथी के लिए पेल का लफ्ज खूब लाए
 सुभान अल्लाह
इस पर मुसाहबों ने नवाब साहब की तारीफों के पुल बाँध दिए
एक   सुभान अल्लाह  वाह मेरे शाहजादे
 क्यों न हो
दूसरा   खुदा आपको एक हजार बरस की उम्र दे
 हातिम का नाम मिटा दिया
 रियासत इसे कहते हैं
नवाब   अच्छा  अब सब तैयार हो और कछार की तरफ हाथी ले चलें
माशूक   अरे लोगों  यह क्या अंधेर हैं
 आखिर इतनों में किसी के जोरू जाँत भी है या सब निहंग लाडले  बेफिकरे  उठाऊ चूल्हे ही जमा हैं
 खुदा के लिए इनको समझाओ
 इतनी सी जान  गोली लगी और आदमी टें से रह गया
 आदमी में है क्या
 अल्लाह करे  शेर न मिले
 मुई बिल्ली से तो डर लगता है
 शेर की सूरत क्योंकर देखूँगी
 भला इतना बताओ कि बँधा होगा या खुला
 तमाशे में हमने शेर देखे थे  मगर सब कठघरों में बंद थे
एकाएक दो पासियों ने आ कर कहा कि शेरनी कछार से चली गई
 नवाब साहब ने वहीं डेरा डाल दिया और माशूक हुसैन के साथ अंदर आ बैठे
नवाब   यह बात भी याद रहेगी कि एक बेगम साहब बहादुरी के साथ शेर का शिकार खेलने को गईं
माशूक   ऐ वाह
 जो शरीफजादी सुनेगी  अपने दिल में यही कहेगी कि शरीफ की लड़की और इतनी ढीठ
 भलेमानस की बहू बेटी वह है कि जंगल के कुत्ते का नाम सुनते ही बदन के रोएँ खड़े हो जायँ
 अकेले कमरे में बिल्ली आए तो थरथर काँपने लगे
 ख्वाब में भी रस्सी देखे तो चौंक पड़े
 अच्छी पट्टी पढ़ाते हो
दूसरे दिन नवाब साहब ने शिकारी लिबास पहना
 खेमे से निकले
 माशूक हुसैन भी पीछे से निकले मगर इस वक्त बेगमों की पोशाक में थे और बेगम भी कौन
 वही सुरैया  जो मिस पालेन बनी हुई पादरी साहब के साथ रही थी
 ऐसा मालूम हुआ  कोई परी पर खोले चली आती है
 नवाब साहब ने कहा
आगाजे इश्क ही में हमें मौत आ गई
आगाह भी न हाल से वह बेखबर हुआ
सुरैया बेगम ने तिनक के कहा   बस  यह मनहूस बातें हमें एक आँख नहीं भातीं
 मरने जीने का कौन जिक्र है
नवाब   सुनिए हुजूर
 जो आप आँखें दिखलाएँगी तो हम भी बिगड़ जाएँगे
 इतना याद रखिए
सुरैया   खुदा के लिए जरा हया से काम लो
 इन सबके सामने हमें रुसवा न करो
 वह शरीफजादी क्या  जो शर्म से मुँह मोड़े
 इतने आदमी खड़े हैं और तुमको कुछ ख्याल ही नहीं
खुदा का कहर  बुतो का एताब रहता है
इस एक जान प  क्या क्या अजाब रहता है
सुरैया   बस  हम न जायँगे
 चाहे इधर की दुनिया उधर हो जाय
नवाब साहब ने कदमों पर टोपी रख दी  और कहा   मार डालो  मगर साथ चलो  वरना घुट घुट के जान जायगी
बारे खुदा खुदा करके बेगम साहब उठीं
 इतने में चौकीदार ने आ कर कहा   खुदावंद  दो शेर जंगल में दिखाई दिए हैं
 अब भी मौका है  वरना शेरनी की तरह वह भी भाग जाएँगे और फिर शिकार न मिलेगा
बेगम   आदमी कैसे मुए जान के दुश्मन हैं
नवाब साहब ने हुक्म दिया कि हाथी को बैठाओ
 पीलबान ने  बरी बरी  कह कर हाथी को बैठाया
 तब जीना लगाया गया
 बेगम साहब ने जीने पर कदम रखा  मगर झिझक कर उतर गईं
नवाब   पहली बार तो बेझिझक बैठ गई थीं  अबकी डरती हो
बेगम   ऐ लो  उस बार कहा था कि मुर्गाबी का शिकार होगा
नवाब   शेर का शिकार आसान है  मुर्गाबी का शिकार मुश्किल है
बेगम   चलिए  रहने दीजिए
 हमने कच्ची गोलियाँ नहीं खेली हैं
 यहाँ रूह काँप रही है कि या खुदा  क्या होगा
नवाब   होगा क्या
 कुछ भी नहीं
आखिर बेगम साहब भी बैठीं
 नवाब साहब भी बैठे
 हवाली मवाली भी दूसरे हाथियों पर बैठे और हाथी झूमते हुए चले
 थोड़ी देर के बाद लोग एक झील के पास पहुँचे
 शिकारी ने कहा   झील में पानी कम है  हाथी निकल जाएँगे
बेगम   क्या कहा
 क्या इस समुंदर में से जाना होगा
नवाब   अभी दम के दम में निकले जाते हैं
बेगम   कहीं निकले न
 हमें यहाँ डुबोने लाए हो
 जरी हाथी का पाँव फिसला और चलिए  पानी के अंदर गोते खाने लगे
नवाब साहब ने बहुत समझाया  तब बेगम साहब अपने हाथी को झील के अंदर डालने राजी हुई  मगर आँखें बंद कर लीं और गुल मचाया कि जल्दी निकल चलो
 पाँच हाथी तो साथ साथ चले  दो पीछे थे
 नवाब साहब ने कहा   अब आँखें खोल दो  आधी दूर चले आए हैं  आधी दूर और बाकी है
 बेगम ने आँखें खोलीं तो झील की कैफियत देख कर खिल उठीं
 किनारों पर ऊँचे ऊँचे दरख्त झूम रहे थे
 कोई झील के पानी को चूमता था  किसी की शाखें झील की तरफ झुकी थीं
 बेगम ने कहा   अब हमें डर नहीं मालूम होता
 मगर अल्लाह करे  कोई शेर आज न मिले
नवाब   खुदा न करे
बेगम   वाह
 आ जाय क्या मजाल है
 हम मंतर पढ़ देंगे
नवाब   भला आप इतनी हुई तो
बेगम   अजी  मैं तुम सबको बनाती हूँ  डर कैसा
 मगर कहीं शेर सचमुच निकल आए  तो गजब ही हो जाय
 सुनते ही रोएँ खड़े होते हैं
इस झील के उस पार कछार था और कछार में एक शेरनी अपने बच्चों को लिए बैठी थी
 खेमे के आदमियों ने कहा   हुजूर  अब हाथी रोक लिए जाँय
 सुरैया बेगम काँप उठीं
 हाय
 क्या हुआ
 यह शेरनी कहाँ से निकल आई
 या तो उसको कजा लाई है या हमको
नवाब साहब ने हुक्म दिया  खेदा किया जाय
 तीस आदमी बड़े बड़े कुत्ते ले कर कछार की तरफ दौड़े
 सुरेया बेगम बहुत सहमी हुई थीं
 फिर भी शिकार में एक किस्म का लुत्फ भी आता था
 एकाएक दूर से रोशनी दिखाई दी
 बेगम ने पूछा   वह रोशनी कैसी है
 नवाब बोले   शेरनी निकली होगी और शायद हमला किया हो
 इसीलिए रोशनी की गई कि डर से भाग जाय
शेरनी ने जब आदमियों की आवाज सुनी  तो घबराई
 बच्चों को एक ऐसी जगह ले गई जहाँ आदमी का गुजर मुहाल था
 खेदे के लोग समझे कि शेरनी भाग गई
 सुरैया बेगम यह खबर सुन कर खिलखिला कर हँस पड़ीं
 लो  अब खेलो शिकार  बड़े वह बन कर चले थे
 हमारी दुआ और कबूल न हो
नवाब   आज बे शिकार किए न जायँगे
 लो  कसम खाई
नवाब साहब रईस तो थे ही  कसम खा बैठे
 एक मुसाहब ने कहा   हुजूर  मुमकिन है कि शेर आज न मिले
 कसम खाना ठीक नहीं
नवाब   हम हरगिज खाना न खायँगे जब तक शेर का शिकार न करेंगे
 इसमें चाहे रात हो जाय  शेर का जंगल में न मिलना कैसा
बेगम   खुदा तुम्हारी बात रख ले
मुसाहब   जैसी हुजूर की मर्जी
बेगम   खुदा के लिए अब भी चले चलो
 क्या तुम पर कोई जिन सवार है या किसी ने जादू कर दिया है
 अब दिन कितना बाकी है
नवाब   दिन कितना ही हो  हम शिकार जरूर करेंगे
बेगम   तुम्हें बाएँ हाथ का खाना हराम है जो शेर का शिकार खेले बगैर जाओ
नवाब   मंजूर
 जब तक शेर का शिकार न करेंगे  खाना न खाएँगे
बेगम   बात तो यही है  खुदा तुम्हारी बात रख ले
 ओ लोगो  कोई इनको समझाओ  यह किसी का कहना नहीं मानते  कोई सलाह देने वाला भी है या नहीं
एक मुसाहब   हुजूर ने तो कसम खा ली  लेकिन साथ के सब आदमी भूखे प्यासे हैं  उनके हाल पर रहम कीजिए  वरना सब हलकान हो जायँगे
नवाब   हमको किसी का गम नहीं है  कुछ परवा नहीं है
 अगर आप लोग हमारे साथी हैं तो हमारा हुक्म मानिए
बेगम   शाम होने आई  और शिकार का पता नहीं  फिर अब यहाँ ठहरना बेवकूफी है या और कुछ
बरकत   हुजूर ही के सब काँटे बोए हैं
इतने में खेदेवालों ने कहा   खुदाबंद  अब होशियार रहिए
 शेरनी आती है
 अब देर नहीं है
 कछार छोड़ कर पूरब की तरफ भागी थी
 हम लोगों को देख कर इस जोर से गरजी कि होश उड़ गए  अट्ठाईस आदमी साथ थे  अट्ठाईसों भाग गए
 उस वक्त कदम जमाना मुहाल था
 शेर का कायदा है कि जब गोली लगती है तो आग हो जाता है
 फिर गोली के बाप की नहीं मानता
 अगर बम का गोला भी हो तो वह इस तरह आएगा जैसे तोप का गोला आता है
 और शेरनी का कायदा है कि अगर अपने बच्चों के पास हो और सारी दुनिया के गोले कोई ले कर आए तो भी मुमकिन नहीं कि उसके बच्चों पर आँच आ सके
बेगम   बँधी है या खुली हुई है
 तमाशेवाले शेरों की तरह कठघरे में बंद है न
मुसाहब   हाँ हाँ  साहब  बँधी हुई है
बेगम   भला उसको बाँधा किसने होगा
अब एक दिल्लगी सुनिए
 एक हाथी पर दो बंगाली थे
 उन्होंने इतना ही सुना था कि नवाब साहब शिकार के लिए जाते हैं
 अगर यह मालूम होता कि शेर के शिकार को जाते हैं तो करोड़ बरस न आते
 समझे थे कि झीलों में चिड़ियों का शिकार होगा
 जब यहाँ आए और सुना कि शेर का शिकार है तो जान निकल गई
 एक का नाम कालीचरण घोष  दूसरे का शिवदेव बोस था
 इन दोनों में यों बातें होने लगी
बोस   नवाब हमको बड़ा धोखा दिया  हम नहीं जानता था कि यह लोग हमारा दुश्मन है
घोष   हम इनसे समझेगा
 ओ शाला फील का बान  हमारे को कीधर ले जाएगा
फीलबान ने हाथी को और भी तेज किया तो यह दोनों साहब चिल्लाए
बोस   ओ शाला
घोष   ओ शाला फील का बान  अच्छा हम साहब के यहाँ तुम्हारा नालिश करेगा
 अरे बाबा  हम लोग जाने नहीं माँगता
 शेर शाला का मुकाबिला कौन करने सकता
फीलबान   बाबू जी  डरो नहीं
 अभी तो शेर दूर है
 जब हौदा पकड़ लेगा तब दिल्लगी होगी  अभी शाला शाला कहते जाओ
बोस   अरे भाई  तुम हमारे का बाप  हमारे का बाप का बाप  हम हाथी को फेरने माँगता
 ओ शाला  तुम आरामजादा
फीलबान   अच्छा बाबू  देते जाओ गालियाँ
 खुदा की कसम  शेर के मुँह में हाथी न ले जाऊँ तो पाजी
बोस   बाप रे बाप  हमारे को बचाओ  हम रिश्वत देगा
 हमारा बाप है  माँ है  सब तुम है
जितने आदमी साथ थे  सब हँस रहे थे
 इन दोनों की घबराहट देखने काबिल थी
 कभी फीलबान के हाथ जोड़ते  कभी टोपी उतार कर खुदा से दुआ माँगते थे  कभी जंगल की तरफ देख कर कहते थे   बाबा  हमारा जान लेने को हम यहाँ आया
 हमारा मौत हमको यहाँ लाया
 अरे बाबा  हम लोग लिखने पढ़ने में अच्छा होता है
 हम लोग बिलायत जा कर अंगरेजी सीखता है
 हम कभी शेर का शिकार नहीं करता  हमारा अपना जान से बैर नहीं है
 ओ फील का बान  हम खबर के कागज में तुम्हारा तारिप छापेगा
फीलबान   आप अपनी तारीफ रहने दें
घोष   नहीं  तुम्हारा नाम हो जायगा
 बड़ा बड़ा लोग तुम्हार नाम पढ़ेगा तो बोलेगा  यह फील का बान बड़ा होशियार है  तुम पचास साठ का नौकर हो जायगा
 हम तुमको नौकर रखा देगा
फीलबान   पचार साठ
 इतने रुपए मैं रखूँगा कहाँ
 अच्छा दूसरी शादी कर लूँगा  मगर तारीफ किस बात की लिखिएगा
 जरा हाथी दौड़ाऊँ
बोस   तुम बड़ा नटखट है
 ओ शाला  तुम फिर दौड़ाया
जब झील के करीब पहुँचे  तो दोनों बंगाली और भी डरे
 घोष ने पूछा   ओ फील का बान  इस झील में कित्ता गहरा
फीलवान ने कहा   हाथी डुबाव है
घोष   और इस झील के अंदर से हम लोग को जाने होगा भी
फीलबान   जी हाँ  इसी में से जाने होगा भी
घोष   और जो हाथी का पाँव फिसल गई तो हम लो का क्या
फीलबान   अगर हाथी का पाँव फिसल गई तो तुम लोग का टाँग और नाक टूट जाएगा  बस और कुछ न होगा  और मुँह बिगड़ जायगी तुम लोग की
घोष   और तुम शाला कहाँ से बचने सकेगा
फीलबान   हम उम्र भर हाथी पर चढ़ा किए हैं
 हाथी फिसले तो डर नहीं और वह जाय तो खौफ नहीं
घोष   बाबा  तुम्हारी हाथी पानी से डरती है या नहीं
 हमसे शाच शाच कह दो
फीलबान   तुम इतना डरता था तो आया क्यों
घोष   अरे बाबा  गोली लगने से तो सब कोई डरता है
 जान फेरके आने सकेगा नहीं
फीलबान ने हाथी को झील में डाला  तो इन दोनों ने वह चिल्ल पों मचाई कि कुछ न पूछो
 एक बोला   हम डूब गया  तो हमारा जागीर किसके पास जायगा
फीलबान मुसकिरा कर बोला   वहीं से सब लिख के भेज दीजिएगा
घोष   ओ शाला  तू हमारा जान लेगा
 तुम जान लेगा शाला
फीलबान   बाबू  गोल माल न करो  खुदा को याद करो
घोष   गोल माल तुम करता है कि हम करता है
बोस   हाथी हिलेगी तो हम तुमको ढकेल देगा  तुम मर जायगा
घोष   अरे बाबा  घूस ले ले  हम बहुत से रुपए देने सकता
फीलबान   अच्छा  एक हजार रुपया दीजिए तो हम हाथी को फेर दें
 भले आदमी  इतना नहीं सोचते कि पाँच हाथी तो उस पार निकल गए और एक हाथी पीछे आ रहा है
 किसी का बाल बाँका नहीं हुआ तो क्या आप ही डूब जायँगे
 क्या जान आप ही की प्यारी है
घोष   अरे बाबा  तुम बात न करे
 तुम हाथी का ध्यान करे  जो पाँव फिसलेगी तो बड़ी गजब हो जायगा
फीलबान   अजी  न पाँव फिसलेगी  न बड़ी गजब होगा
 बस चुपचाप बैठे रहिए
 बोलिए चालिए नहीं
घोष   किस माफिक नहीं बोलेगा  जरूर करके बोलेगा  ओ शाला
 तुम्हारा बाप आज ही मर जाय
फीलबान   हमारा बाप तो कब का मर चुका  अब तुम्हारी नानी मरने की बारी है
फीलबान ने मारे शरारत के हाथी को दो तीन बार अंकुश लगाया  तो दोनों आदमी समझे कि बस  अब जान गई
 आपस में बातें करने लगे
घोष   आमी दुई जानी डूबी जावो
बोस   ई  हाथीवाला बड़ो बोरू
घोष   जोनी आए बची आज  तेखे दली कोरा आम आर शिकार खेलने जाबेना
बोस   तुमी अमाए जाबरदस्ती नीए एछो
घोष   आमारा प्रान भवाए आचे
घोष   हाथी रोक ले ओ शाला
फीलबान   बाबू जी  अब हाथी हमारे मान का नहीं
 अब इसका पाँव फिसला चाहता है  जरा सँभले रहिएगा
नवाब साहब ने दोनों आदमियों का रोना चीखना सुना तो महावत से बोले  खबरदार जो इनको डराएगा तो तू जानेगा
घोष   नवाब शाब  हमारा मदद करो  अब हम जाता है बैकुंठ
महावत ने आहिस्ता से कहा   बैकुंठ जा चुके  नरक में जाओगे
इस पर घोष बाबू बहुत बिगड़े और गालियाँ देने लगे
 तुम शाला को पानी के बाहर जाके हम मार डालेगा
महावत ने कहा   जब पानी के बाहर जा सको न
घोष   नवाब शाब  यह शाला हमारे को गाली देता
नवाब   गाली कैसी बाबू  आप इतना घबराते क्यों हैं
घोष   हमारे को यह शाला गाली देते हैं
नवाब   क्यों बे  खबरदार जो गाली गलौज की
फीलबान   हुजूर  मैं ऐसी सवारी से दरगुजरा  इनको चारों तरफ मौत ही मौत नजर आती है
 इन्हें आप शिकार में क्यों लाए
बोस   अरे शाले का शाला  तुम बात करेगा  या हाथी को देखेगा
 अरे बाबा  अब हम ऐसी सवारी पर न आएगा
बारे हाथी उस पार पहुँचा  तो इन दोनों की जान में जान आई
 बोस बाबू बोले   नवाब शाब  हम इसी का साथ बड़ा तकलीफ पाया
 यह महावत हमारा उस जन्म का बैरी है बाबा  हम ऐसा शिकार नहीं खेलना चाहता  अब हम हाथी पर से उतर जायगा
नवाब साहब ने फीलबान को हुक्म दिया कि हाथी को बैठाओ और बाबू लोगों से कहा   अगर आप लोगों को तकलीफ होती है तो उतर जाइए
 इस पर घोष और बोस दोनों सिर पीटने लगे   अरे बाबा  इस जंगल के बीच में तुम हमको छोड़के भागना माँगता
 हम जायगा कहाँ
 इधर जंगल  उधर जंगल
 हमारे को घर पहुँचा दो
नवाब साहब ने कहा   अगर एक हाथी को अकेला भेज दूँ तो शायद शेर या सुअर या कोई अन्य जानवर हमला कर बैठे  हाथी जख्मी हो जाय और महावत की जान पर आ बने
 आप लोग गोली चलाने से रहे  फिर क्या हो
घोष   आपको अपना हाथी प्यारा  फील का बान प्यारा  हमारा जान प्यारा नहीं
 फील का बान सात आठ रुपए का नौकर  हमर लोग हेडक्लर्की करता और क्या बात करेगा
 हम जान नहीं रखता  वह जान रखता है
नवाब   अच्छा  फिर बैठे रहो  मगर डरो नहीं
घोष   अच्छा अब हम न बोलेगा
बोस   कैसे न बोलेगा  तुम न बोलेगा
 तुम न बोलेगा तो हम बोलेगा
घोष   तुम शाला सुअर है
 तुम क्या बोलेगा
 बोलेगा तो हम तुमको कतल कर डालेगा
 शाला हमारे को फाँस के लाया और अब जान लेना माँगता है
बोस    धोती सँभाल कर  तुम दुष्ट चुप रहो
 तुम नीच कोम है
घोष   बोलेगा तो हम हलाल करेगा
बोस    दाँत दिखा कर  हम तुमको दाँत काट लेगा
घोष   अरे तुम बोके जाय शाला बोदजात  दुष्ट
बोस   तुम नीच कोम  छोटा को  भीख माँगनेवाला सुअर
दोनों में खूब तकरार हुई
 कभी घोष ने घूँसा ताना  कभी बोस ने पैंतरा बदला  मगर दोनों में कोई वार न करता था
 दोनों कुंदे तोल तोल कर रह जाते थे
 नवाब साहब ने यह हाल देखा तो चाहा कि दोनों को अलग अलग हाथियों पर बिठाएँ  मगर घोष ने मंजूर न किया  बोले   यह हमारा देश का  हम इसका देश का  और कोई हमारा देश का नहीं
इतने में आदमियों ने ललकार कर कहा   खबरदार  शेरनी निकली जाती है
 हुक्म हुआ है कि हाथी इस तरफ बढ़ाओ
 सब हाथी बढ़ाए गए
 एक दरख्त की आड़ में शेरनी दो बच्चे लिए हुए दबकी खड़ी थी
 नवाब साहब ने फौरन गोली सर की  वह खाली गई
 नवाब साहब ने फिर बंदूक सर की  अब की गोली शेरनी के कल्ले पर जा पड़ी
 गोली खाना था कि वह झल्ला कर पलट पड़ी और तोप के गोले की तरह झपटी
 आते ही उसने एक हाथी को थप्पड़ लगाया तो वह चिंघाड़ कर भागा
 नवाब साहब ने फिर बंदूक चलाई  मगर निशाना खाली गया
 शेरनी ने उसी हाथी को जिसे थप्पड़ मारा था  कान पकड़ कर बैठा दिया
 बारे चौथा निशाना ऐसा पड़ा कि शेरनी तड़प कर गिर पड़ी
इधर तो यह कैफियत हो रही थी  उधर बंगाली बाबू दोनों हौदे के अंदर औंधे पड़े थे
 आँखें दोनों हाथें से बंद कर ली थी
 बेगम साहब ने उन्हें हौदे में बैठे न देखा तो पूछा   क्या वह दोनों बाबू भाग गए
फीलबान   नहीं खुदाबंद  मैं हाथी बढ़ाए लाता हूँ
हाथी करीब आया तो नवाब साहब दोनों बंगालियों को देख कर इतना हँसे कि पेट में बल पड़ पड़ गए
नवाब   अब उठोगे भी या सोते ही रहोगे
 बाबू जी तो बोलते ही नहीं
बेगम   क्या अच्छे आदमी थे बेचारे
नवाब   मगर चल बसे
 अभी बातें कर रहे थे
बेगम   अब कुछ कफन दफन की फिक्र करोगे या नहीं
फीलबान ने कंधा पकड़ कर हिलाया तो बोस बाबू उठे
 उठते ही शेरनी की लाश देखी  तो काँप कर बोले   नवाब शाब  शाच शाच बोलो कि यह मिट्टी का शेर है या ठीक ठीक शेर है
 हम समझ गया कि मिट्टी का है
नवाब   आप तो हैं पागल
घोष   आप लोग जान को कुछ नहीं समझता
बोस   ये लोग गँवार हैं
 हम लोग एम
ए
 बी
ए
 पास करता है
 हम लोग बहुत सा बात ऐसा करता है कि आप लोग नहीं करने सकता
नवाब   अच्छा  अब हाथी से तो उतरो
फीलबान   बाबू साहब  शेरनी तो मर गई  अब क्या डर है
दोनों बाबुओं ने हाथी से उतर कर शेरनी की तरफ देखना शुरू किया  मगर आगे कोई नहीं बढ़ता
बोस   आगे बढ़ो महाशाई
घोष   तुम्हीं बढ़ो  तुम बड़ा मर्द है तो तुम बढ़े
नवाब   बढ़ना नहीं
 खबरदार  बढ़े और शेर खा गया
घोष   बाबा  अब चाहे जान जाता रहे  पर हम उसके पास जरूर करके जायगा
यह कह कर आप आगे बढ़े  मगर फिर उलटे पाँव भागे और पीछे फिर कर भी न देखा
जब रात को सब लो खा पी कर लेटे  तो नवाब साहब ने दोनों बंगालियों को बुलाया और बोले   खुदा ने आप दोनों साहबों को बहुत बचाया  वरना शेरनी खा जाती
बोस   हम डरता नहीं थ  हम शाला ईश फील का बान को मारना चाहता था कि हम ईश देश का आदमी नहीं है
 इस माफिक हमारे को डराने सकता और हाथी को बोदजाती से हिलाने माँगें
 जब तो हम लोग बड़ा गुस्सा हुआ कि अरे सब लोग का हाथी हिलने नहीं माँगता  तुम क्यों हिलने माँगता है
 और हमसे बोला कि बाबू शाब  अब तो मरेगा
 हाथी का पाँव फिसलेगी और तुम मर जायँगे
 हम बोला   अरे  जो हाथी की पाँव फिसल जायगी तो तुम शाले का शाला कहाँ बच जायगा
 तुम भी तो हमारा एक साथ मरेगा
नवाब   अच्छा  जो कुछ हुआ सो हुआ
 अब यह बतलाइए कि कल शिकार खेलने जाइएगा या नहीं
बोस   जायगा जो जरूर करके  मगर फील का बान बोदजाती करेगा  तो हम आपका बुराई छपवा देगा
 हमारे हाथी पर बेगम शाब बैठे तो हम चला जायगा
सुरैया   बेगम साहब तो तुझ ऐसों को अपना साया तक न छूने दें
 पहले मुँह तो बनवा
बोस   अब हमारे को डर पास नहीं आते  हम खूब समझ गया कि जान जानेवाला नहीं है
नवाब   अच्छा जाइए  कल आइएगा
जब नवाब और सुरैया बेगम अकेले रह गए तो नवाब ने कहा   देखो सुरैया बेगम  इस जिंदगी का कोई भरोसा नहीं
 अभी कल की बात है कि शाहजादा हुमायूँ फर के निकाह की तैयारियाँ हो रही थीं और आज उनकी कब्र बन रही है
 इसलिए इनसान को चाहिए कि जिंदगी के दिन हँसी खुशी से काट दे
 यहाँ तो सिर्फ यही ख्वाहिश है कि हम हों और तुम हो
 मुझे किसी से मतलब न सरोकार
 अगर तुम साथ रहो तो खुदा गवाह है  बादशाही की हकीकत न समझूँ
 अगर यकीन न आए तो आजमा लो
बेगम   आप साफ साफ अपना मंशा बतलाइए
 मैं आपकी बात कुछ नहीं समझी
नवाब   साफ साफ कहते हुए डर मालूम होता है
बेगम   नहीं  यह क्या बात है  आप कहें तो
नवाब    दबी जबान से  निकाह
बेगम   सुनिए  मुझे निकाह में कोई उज्र नहीं
 आप अव्वल तो कमसिन  दूसरे रईसजादे  तीसरे खूबसूरत  फिर मुझे निकाह में क्या उज्र हो सकता है
 लेकिन रफ्ता रफ्ता अर्ज करूँगी कि किस सबब से मुझे मंजूर नहीं
नवाब   हाय हाय
 तुमने यह क्या सितम ढाया
बेगम   मैं मजबूर हूँ  इसकी वजह फिर बयान करूँगी
नवाब   अगर मंजूर नहीं तो हमें कत्ल कर डालो
 बस छुट्टी हुई
 अब जिंदगी और मौत तुम्हारे हाथ है
दूसरे दिन नवाब साहब सो ही रहे थे कि खिदमतगार ने आ कर कहा   हुजूर  और सब लोग बड़ी देर से तैयार हैं  देर हो रही है
नवाब साहब ने शिकारी लिबास पहना और सुरैया बेगम के साथ हाथी पर सवार हो कर चले
बेगम   वह बाबू आज कहाँ हैं
 मारे डर के न आते होंगे
बोस   हम तो आज शुबु से ही साथ साथ हैगा
 अब हमारे को कुछ खोफ लगती नहीं
बेगम   बाबू  तुम्हारे को हाथी तो नहीं हिलती
घोष   ना  आज हाथी नहीं हिलती
 कल का बात कल के साथ गया
हाथी चले
 थोड़ी दूर जाने पर लोगों ने इत्तला दी कि शेर यहाँ से आध मील पर है और बहुत बड़ा शेर है
 नवाब साहब ने खुश हो कर कहा   हाथियों को दौड़ा दो
 बाबुओं के फीलबान ने जो हाथी तेज किया  तो बेास बाबू मुँह के बल जमीन पर आ रहे
घोष   अरे शाला  जमीन पर गिरा दिया
फीलबान   चुप चुप  गुल न मचाइए  मैं हाथी रोके लेता हूँ
घोष   गुल न मचाएँ तो फिर क्या मचाएँ
फीलबान   वह देखिए  बाबू साहब उठ बैठे  चोट नहीं आई
घोष   महाशाई  लागे ने तो
बोस   बड़ी बोद लोग
घोष   अपना समाचार बोलो
बोस   अपना समाचार की बोलबो बाबा
मिस्टर बोस झाड़ पोंछ कर उठे और महावत को हजारों गालियाँ दीं
बोस   महाशाई  तुम ईश को मारो  मारो ईश दुष्ट को
घोष   ओ शाला  तुम्हारा शिर पर बाल नहीं  हम पट्टे पकड़ कर तुमको मार डालने माँगता
फीलबान हँस दिया
 इस पर बोस आगे हो गए  और कई ढेले चलाए  मगर कोई ढेला फीलबान तक न पहुँच सका
 फीलबान ने कहा   हुजूर  अब हाथी पर बैठ लें तो हम नवाब साहब के हाथियों से मिला दें
 बोस बोले   हम डरपोक आदमी नहीं है
 हम महाराजा बड़ौदा के यहाँ किसिम किसिम का जानवर देख चुका है
घोष   अब बातें कब तक करेगा
 आके बैठ जा
फीलबान   हुजूर  कुरान की कसम खा कर कहता हूँ  मेरा कुसूर नहीं
 आप कभी हाथी पर सवार तो हुए नहीं
 हौदे पर लटक कर बैठे हुए थे
 हाथी जो हिला तो आप भद से गिर पड़े
बोस   हमारा दिल में आई कि तुम्हारा कान नोच डाले
 हम कभी हाथी पर नहीं चढ़ा
 तुम बोलता है
 तुम्हारा बाप के सामने हम हाथी पर चढ़ा था
 तुम क्या जानेगा
जब शेर थोड़ी दूर पर रह गया और नवाब साहब ने देखा कि बाबूवाला हाथी नहीं है तो डरे कि न जाने उन बेचारों की क्या हालत होगी
 हुक्म दिया कि सब हाथी रोक लिए जायँ और धरतीधमक को दौड़ा कर ले जाओ
 देखो  उन बेचारों पर क्या तबाही आई
धरतीधमक रवाना हुआ और कोई दस बारह मिनट में बाबू साहबों का हाथी दूर से नजर आया
 जब हाथी करीब आया तो नवाब ने पूछा   बाबू साहब  खैरियत तो है
 हाथी कहाँ रह गया था
 बाबू साहबों ने कुछ जवाब न दिया  मगर फीलवान बोला   हुजूर  यह दोनों बाबू लोग आपस में लड़ते थे  इसी से देर हो गई
अब बोस बाबू से न रहा गया
 बिगड़ कर बोले   ओ शाला  तुम हमारे मुँह पर झूठ बोलता है
 तुम शाला बिला कहे हाथी को दौड़ा दिए  हम तो गाफिल पड़ा था
इतने में आदमियों ने इत्तला दी कि शेर समने की झील के किनारे लेटा हुआ है
 लोग बंदूकें सँभाल सँभाल कर आगे बढ़े तो देखा  एक बनैला सुअर ऊँची ऊँची घास में छिपा बैठा है
 सबकी सलाह हुई कि चारों तरफ से खाली निशाने लगाए जायँ ताकि घबरा कर निकले  मगर नवाब साहब के दिल में ठन गई कि हम इस पतावर में हाथी जरूर ले जायँगे
 सुरैया बेगम अब तक तो सैर देखती थीं मगर पतावर में जाना बहुत अखरा
 बोलीं   नवाब  तुम्हारे सिर की कसम  अब हम न जायँगे
 पतावर तलवार की धार से भी ज्यादा तेज होती है
 हमें किसी और हाथी पर बिठा दो
नवाब ने दो शिकारियों को अपने हाथी पर बिठा लिया और सुरैया बेगम को दूसरे हाथी पर बिठा दिया
 एक और हाथी उनके साथ साथ उनकी हिफाजत के लिए छोड़ दिया गया
 तब नवाब साहब पतावर में पहुँचे
 जब सुअर ने देखा कि दुश्मन चला आ रहा है तो उठा और भाग खड़ा हुआ
 नवाब साहब ने गोली चलाई
 फिर और शिकारियों ने भी बंदूकें सर कीं
 सुअर तड़प कर झील की तरफ झपटा
 इतने में तीसरे गोली आई
 लोगों ने समझा कि अब काम तमाम हो गया
 नवाब साहब को शौक चर्राया कि उसे अपने हाथ से कत्ल करें
 हाथी से उतर कर तलवार म्यान से निकाली और साथियों को झील के किनारे इधर उधर हटा दिया कि सुअर समझे  सब चल दिए हैं
 जब सुअर ने देखा कि मैदान खाली है तो आहिस्ता आहिस्ता झील से निकला
 नवाब साहब घात में थे ही  ताक कर ऐसा हाथ दिया कि बनैला बोल गया
 लोगों ने चारों तरफ से वाह वाह का शोर मचाना शुरू किया
एक   हुजूर  यह करामात है
दूसरा   सुभान अल्लाह  क्या तुला हुआ हाथ लगाया कि बोला तक नहीं
तीसरा   तलवार के धनी ऐसे ही होते हैं
 एक ही हाथ में चौरंग कर दिया 
 क्या हाथ पड़ा है  वाह
चौथा   धूम पड़ गई  धूम पड़ गई
 क्या कमाल है  एक ही वार में ठंडा हो गया
नवाब   अरे भाई देखते हो
 बरसों शिकार की नौबत नहीं आती  मगर लड़कपन से शिकार खेला है
 वह बात कहाँ जा सकती है
 जरा किसी सूरत से बेगम साहब को यहाँ लाते और उनको दिखाते कि हमने कैसा शिकार किया है
बेगम साहब का हाथी आया तो बनैले को देख कर डर गईं
 अल्लाह जानता है  तुम लोगों को जान की जरा भी परवा नहीं
 और जो फिर पड़ता तो कैसी ठहरती
नवाब   तारीफ न की  कितनी जवाँमर्दी से अकेले आदमी ने शिकार किया
 लाश तो देखो  कहाँ से कहाँ तक है
एक मुसाहब   हुजूर ने वह काम किया जो सारी दुनियाँ में किसी से नहीं हो सकता
 दस पाँच आदमी मिल कर तो जिसे चाहे मार लें  मगर एक आदमी का तलवार ले कर बनैले से भिड़ना जरा मुश्किल है
बेगम   ऐ है  तुम अकेले शिकार करने गए थे
 कसम खुदा की  बड़े ढीठ हो
 मेरे तो रोएँ खड़े हुए जाते हैं
नवाब   अब तो हमारी बहादुरी का यकीन आया कि अब भी नहीं
यहाँ से फिर शिकार के लिए रवाना हुए
 बनैले का शिकार तो घाते में था
 झील के करीब पहुँचे  तो हाथी जोर जोर से जमीन पर पाँव पटकने लगा
फीलबान   शेर यहाँ से बीस कदम पर है
 बस यही समझिए कि अब निकला  अब निकला
 काशीसिंह  हाथी पर आ जाओ
 दिलाराम से भी कहो  बहुत आगे न बढ़े
काशीसिंह   हुँह  सहर के मनई  नेवला देखे डर जायँ  हमका राह देखावत हैं
 वह सेर तो हम सवा सेर
नवाब   यह उजडुपन अच्छा नहीं
 काशीसिंह  आ जाओ
 दिलाराम  तुम भी किसी और हाथी पर चले जाओ
 मानो कहना
दिलाराम   हुजूर  चार बरस की उमिर से बाघ मारत चला आवत हाँ  खा जाई  ससुर खा जाय
बेगम   ऐ है  बड़े ढीठ हैं
 नवाब  तुम अपना हाथी सब हाथियों के बीच में रखो
 हमारे कलेजे की धड़कन को तो देखो
अब सुनिए कि इत्तफाक से एक शिकारी ने शेर देख लिया
 एक दरख्त के नीचे चित सो रहा था
 उन्होंने किसी से न कुछ कहा  न सुना  बंदूक दाग ही तो दी
 गोली पीठ पर पड़ी
 शेर आग हो गया और गरजता हुआ लपका  तो खलबली मच गई
 आते ही काशीसिंह को एक थप्पड़ दिया  दूसरा थप्पड़ देने को ही था कि काशीसिंह सँभला और तलवार लगाई
 तलवार हाथ पर पड़ी
 तलवार खाते ही हाथी की तरफ झपटा  और नवाब साहब के हाथी के दोनों कान पकड़ लिए
 हाथी ने ठोकर दी तो शेर     कदम पर गिरा
 इधर हाथी  उधर शेर  दोनों गरजे
 बाबू साहबों ने दोहाई देनी शुरू की
बोस   अरे  हमारा नानी मर गया
 अरे  बाबा  हम तो काल ही से रोता था कि हम नहीं जायगा
घोष   ओ भाई  तुम शेर को रोक लेगा जल्दी से
बोस   हम नीचे होता तो जरूर करके रोक लेता
दो हाथी तो शेर की गरज सुन कर भागे  मगर बाबू का हाथी डटा खड़ा था
 इस पर बोस ने रो कर कहा   ओ शाला हमारा हाथी  अरे तुम किस माफिक भागता नहीं
 तुम्हारा भाई भो जाता है  तुम क्यों खड़ा है
शेर ने झपट कर नवाब साहब के हाथी के मस्तक पर एक हाथ दिया तो गोश्त खिंच आया
 नवाब साहब के हाथ पाँव फूल गए
 एक शिकारी जो उनके पीछे बैठा था  नीचे गिर पड़ा
 शेर ने फिर थप्पड़ दिया
 इतने में एक चौकीदार ने गोली चलाई
 गोली सिर तोड़ कर बाहर निकल गई और शेर गिर पड़ा  मगर नवाब साहब ऐसे बदहवास थे कि अब तक गोली न चलाई
 लोग समझे  शेर मर गया
 दो आदमी नजदीक गए और देख कर बोले  हुजूर  अब इसमें जान नहीं है  मर गया
 नवाब साहब हाथी से उतरने ही को थे कि शेर गरज कर उठा और एक चौकीदार को छाप बैठा
 चारों तरफ हुल्लड़ मच गया
 कोई बंदूक छतियाता है  कोई ललकारता है
 कोई कहता है   तलवार ले कर दस बारह आदमी पहुँच जाओ  अब शेर नहीं उठ सकता
नवाब   क्या कोई गोली नहीं लगा सकता
एक   हुजूर  शेर के साथ आदमी की भी जान जायगी
नवाब   तुम तो अपनी बड़ी तारीफ करते थे
 अब वह निशानेबाजी कहाँ गई
 लगाओ गोली
गोली पीठ को छूती हुई निकल गई
 शिकारी ने एक और गोली लगाई तो शेर का काम तमाम हो गया
 मगर यह गोली इस उस्तादी से चलाई थी कि चौकीदार पर आँच न आने पाई
 सब लोगों ने तारीफ की
 शेर ऊपर था और चौकीदार नीचे
 सात आदमी तलवार ले कर झपटे और शेर पर वार करने लगे
 जब खूब यकीन हो गया कि शेर मर गया तो लाश को हटाया
 देख कि चौकीदार मर रहा है
नवाब   गजब हो गया यारो  हा
 अफसोस
बेगम   हाथी यहाँ से हटा ले चलो
 कहते थे कि शिकार को न चलो
 तुमने मेरा कहा न माना
नवाब   फीलबान  हाथी बिठा दे  हम उतरेंगे
बेगम   उतरने का नाम भी न लेना
 हम न जाने देंगे
नवाब   बेगम  तुम तो हमको बिलकुल डरपोक ही बनाया चाहती हो
 हमारा आदमी मर रहा है  मुझे दूसरे से तमाशा देखना मुनासिब नहीं
बेगम ने नवाब के गले में हाथ डाल कर कहा   अच्छी बात है  जाइए  अब या तो हम तुम दोनों गिरेंगे या यहीं रहेंगे
नवाब दिल में बहुत खुश हुए कि बेगम को मुझसे इतनी मुहब्बत है
 आदमियों से कहा   जरा देखो  उसमें कुछ जान बाकी है
 आदमियों ने कहा   हुजूर  इतना बड़ा शेर  इतनी देर तक छापे बैठा रहा
 बेचारा घुट घुट के कभी मर गया होगा
बेगम   अब फिर तो कभी शिकार को न आओगे
 एक आदमी की जान मुफ्त में ली
नवाब   हमने क्यों जान ली  जो हमीं को शेर मार डालता
बेगम   क्या मनहूस बातें जबान से निकालते हो  जब देखो  अपने को कोसा करते हो
खेमे में पहुँच कर नवाब साहब ने वापसी की तैयारियाँ कीं और रातों रात घर पहुँच गए
आज तो कलम की बाँछें खिली जाती हैं
 नौजवानों के मिजाज की तरह अठखेलियाँ पर है
 सुरैया बेगम खूब निखर के बैठी हैं
 लौंडियाँ महरियाँ बनाव चुनाव किए घेरे खड़ी हैं
 घर में जश्न हो रहा है
 न जाने सुरैया बेगम इतनी दौलत कहाँ से लाईं
 यह ठाट तो पहले भी नहीं था
महरी   ऐ बी सैदानी  आज तो मिजाज ही नहीं मिलते
 इस गुलाबी जोड़े पर इतना इतरा गईं
सैदानी   हाँ  कभी बाबराज काहे को पहना था
 आज पहले पहल मिला है
 तुम अपने जोड़े का हाल तो कहो
महरी   तुम तो बिगड़ने लगी
 चलो  तुम्हें सरकार याद करती हैं
सैदानी   जाओ  कह दो  हम नहीं आते  आई वहाँ से चौधराइन बनके
 अब घूरती क्या हो  जाओ  कह दो न
महरी ने आ कर सुरैया बेगम से कहा   हुजूर  वह तो नाक पर मक्खी नहीं बैठने देतीं
 मैंने इतना कहा कि सरकार ने याद किया है तो मुझे सैकड़ों बातें सुनाईं
सुरैया बेगम ने आँख उठा कर देखा तो महरी के पीछे सैदानी खड़ी मुसकिरा रही थी
 महरी पर घड़ों पानी पड़ गया
सैदानी   हाँ हाँ  कहो  और क्या कहती हो
 मैंने तुम्हें गालियाँ दीं  कोसा और भी कुछ
सुरैया बेगम की माँ बैठी हुई शादी का इंतजाम कर रही थीं
 उनके सामने सुरैया बेगम की बहन जाफरी बेगम भी बैठी थीं
 मगर यह माँ और बहन आई कहाँ से
 इन दोनों का तो कहीं पता ही न था
 माँ तो कब की मर चुकी
 बहनों का जिक्र ही न सुना
 मजा यह कि सुरेया बेगम के अब्बा जान भी बाहर बैठे शादी का इंतजाम कर रहे हैं
 समझ में नहीं आता  यह माँ  बहन कहाँ से निकल पड़े
 इसका किस्सा यों है कि नवाब वजाहत अली ने सुरैया बेगम से कहा   अगर यों ही निकाह पढ़वा लिया गया तो हमारे रिश्तेदार लोग तुमको हकीर समझेंगे कि किसी बेसवा को घर डाल लिया होगा
 बेहतर है कि किसी भले आदमी को तुम्हें अपनी लड़की बनाने पर राजी कर लिया जाए
सुरैया बेगम को यह बात पसंद आई
 दूसरे दिन सुरैया बेगम एक सैयद के मकान पर गईं
 सैयद साहब को मुफ्त के रुपए मिले  उन्हें नवाब साहब के ससुर बनने में क्या इनकार होता
 किस्मत खुल गई
 पड़ोसी हैरत में थे कि यह सैयद साहब अभी कल तक तो जूतियाँ चटकाते फिरते थे
 आज इतना रुपया कहाँ से आया कि डोमिनियाँ भी हैं  नाच रंग भी  नौकर चाकर भी और सबके सब नए जोड़े पहने हुए
 एक पड़ोसी ने सैयद सहब से यों बात चीत की
पड़ोसी   आज तो आपके मिजाज ही नहीं मिलते
 मगर आप चाहे आधी बात न करें  मैं तो छेड़के बोलूँगा
गो नहीं पूछते हरगिज वह मिजाज
हम तो कहते हैं दुआ करते हैं
सैयद   हजरत  बड़े फिक्र में हूँ
 आप जानते हैं  लड़की की शादी झंझट से खाली नहीं
 खुदा करे  खैरियत से काम पूरा हो जाय
पड़ोसी   जनाब  खुदा बड़ा कारसाज है
 शादी कहाँ हो रही है
सैयद   नवाब वजाहत अली के यहीं  यही सामने महल है  बड़ी कोशिश की  जब मैंने मंजूर किया
 मेरी तो मंशा यही थी कि किसी शरीफ और गरीब के यहाँ ब्याहूँ
पड़ोसी   क्यों
 गरीब के यहाँ क्यों ब्याहते
 आपका खानदान मशहूर है
 बाकी रहा रुपया
 यह हाथ का मैल है
 मगर अब यह फर्माइए कि सब बंदोबस्त कर लिया है न  मैं आपका पड़ोसी हूँ  मेरे लायक जो खिदमत हो उसके लिए हाजिर हूँ
सैयद   ऐ हजरत आपकी मिहरबानी काफी है
 आपकी दुआ और खुदा की इनायत से मैंने हैसियत के मुआफिक बंदोबस्त कर लिया है
इधर तो ये बातें होती थीं  उधर नवाब के दोस्त बैठे आपस में चुहल कर रहे थे
एक दोस्त   हजरत  इस बारे में आप किस्मत के धनी हैं
नवाब   भई  खुदा की कसम  आपने बहुत ठीक कहा  और सैयद साहब की तो बिलकुल फकीर ही समझिए
 उनकी दुआ में तो ऐसा असर है कि जिसके वास्ते जो दुआ माँगी  फौरन कबूल हो गई
दोस्त   जभी तो आप जैसे आली खानदानी शरीफजादे के साथ लड़की का निकाह हो रहा है
 इस वक्त शहर में आपका सा रईस और कौन है
मीर साहब   अजी  शाहजादों के यहाँ से जो न निकले वह आपके यहाँ है
लाला   इसमें क्या शक  लेकिन यहाँ एक एक शाहजादा ऐसा पड़ा है जिसके घर में दौलत लौंडी बनी फिरती है
मीर साहब   कुछ बेधा होके तो नहीं आया है
 बढ़ कर दूसरा कौन रईस है शहर में  जिसके यहाँ है यह साज सामान
लाला   तुम खुशामद करते हो और बंदा साफ साफ कहता है
मीर साहब   ना पहले मुँह बनवा  चला वहाँ से बड़ा साफगो बनके
दोस्त   ऐसे आदमी को तो खड़े खड़े निकलवा दे  तमीज तो छू ही नहीं गई
 गौखेपन के सिवा और कोई बात नहीं
नवाब   बदतमीज आदमी है  शरीफों की सोहबत में नहीं बैठा
मीर साहब   बड़ा खरा बना है  खरा का बच्चा
नवाब   अजी  सख्त बदतमीज है
घर में सुरैया बेगम की हमजोलियाँ छेड़ छाड़ कर रही थीं
 फीरोजा बेगम ने छेड़ना शुरू किया   आज तो हुजूर का दिल उमंगों पर है
सुरैया बेगम   बहन  चुप भी रहो  कोई बड़ी बूढ़ी आ जाएँ तो अपने दिल में क्या कहें  आज के दिन माफ करो  फिर दिल खोल के हँस लेना
 मगर तुम मानोगी काहे को
फीरोजा   अल्लाह जानता है  ऐसा दूल्हा पाया है कि जिसे देख कर भूख प्यास बंद हो जाय
इतने में डोमिनियों ने यह गजल गानी शुरू की
दिल किसी तरह चैन पा जाए
गैर की आई हमको आ जाए
दीदा व दिल हैं काम के दोनों
वक्त पर जो मजा दिखा जाए
शेख साहब बुराइयाँ मय की
और जो कोई चपत जमा जाए
जान तो कुछ गुजर गई उस पर
मुँह छिपाके जो कोसता जाए
लाश उठेगी जभी कि नाज के साथ
फेर कर मुँह वह मुसकिरा जाए
फिर निशाने लेहद रहे न रहे
आके दुश्मन भी खाक उड़ा जाए
वह मिलेंगे गले से खिलवत में
मुझको डर है हया न आ जाए
फीरोजा बेगम ने यह गजल सुन कर कहा   कितना प्यारा गला है  लेकिन लै अच्छा नहीं
सुरैया बेगम ने डोमिनियों को इशारा कर दिया कि यह बहुत बढ़ बढ़ कर बातें कर रही हैं  जरा इनकी खबर लेना
 इस पर एक डोमिनी बोली   अब हुजूर हम लोगों को लै सिखा दें
दूसरी   यह तो मुजरे को जाया करें तो कुछ पैदा कर लाएँ
तीसरी   बहन  ऐसी कड़ी न कहो
इतने में एक औरत ने आ कर कहा   हुजूर  कल बरात न आएगी
 कल का दिन अच्छा नहीं
 अब परसों बरात निकलेगी
सुरैया बेगम के यहाँ वही धमाचौकड़ी मची थी
 परियों का झुरमुट  हसीनों का जमघट  आपस की चुहल और हँसी से मकान गुलजार बना हुआ था
 मजे मजे की बातें हो रही थीं कि महरी ने आ कर कहा   हुजूर  रामनगर से असगर मियाँ की बीवी आई हैं
 अभी अभी बहली से उतरी हैं
 जानी बेगम ने पूछा   असगर मियाँ कौन हैं
 कोई देहाती भाई हैं
 इस पर हशमत बहू ने कहा  बहन वह कोई हों
 अब तो हमारे मेहमान हैं
 फीरीजा बेगम बोलीं   हाँ हाँ तमीज से बात करो  मगर वह जो आई है  उनको नाम क्या है
 महरी ने आहिस्ता से कहा   फैजन
 इस पर दो तीन बेगमों ने एक दूसरे की तरफ देखा
हशमत बहू   वाह  क्या प्यारा नाम है
 फैजन  कोई मिरासिन हैं क्या
सुरैया बेगम   तुम आज लड़वाओगी
 जानी बेगम कौन सा अच्छा नाम है
फीरोजा   देहात के तो यही नाम हैं  कोई जैनब है  कोई जीनत  कोई फैजन
सुरैया बेगम   फैजन बड़ी अच्छी औरत है
 न किसी के लेने में  न देने में
इतने में बी फैजन तशरीफ लाई और मुसकिरा कर बोलीं   मुबारक हो
यहाँ जितनी बेगमें बैठी थीं सब मुँह फेर फेर कर मुसकिराईं
 बी फैजन के पहनावे से ही देहातीपन बरसता था
फैजन   बहन  आज ही बरात आएगी न  कौन कौन रस्म हुई
 हम तो पहले ही आते  मगर हमारे देवर की तबियत अच्छी न थी
फीरोजा   बहन  तुम्हारा नाम क्या है
फैजन   फैजन
फीरोजा   और तुम्हारे मियाँ का नाम
फैजन   हमारे यहाँ मियाँ का नाम नहीं लेते
 तुम अपने मियाँ का नाम बताओ
फीरोजा बेगम ने तड़ से कहा   असगर मियाँ
 इस पर वह फर्मायशी कह कह पड़ा कि दूर तक आवाज गई
 फैजन दंग हो गईं और दिल ही दिल में सोचने लगीं कि इस शहर की औरतें बड़ी ढीठ है
 मैं इनसे पेश न पाऊँगी
हशमत बहू   तो असगर मियाँ बी फैजन के मियाँ हैं
 या तुम्हारे मियाँ  पहले इसका फैसला हो जाय
फीरोजा   ऐ है  इतना भी न समझीं  पहले इनसे निकाह हुआ था  फिर हमसे हुआ और अब असगर मियाँ के दो महल हैं  एक तो ये बेगम  दूसरे हम
इस पर फिर कहकहा पड़ा  फैजन के रहे सहे हवास भी गायब हो गए
 अब इतनी हिम्मत भी न थी कि जबान खोल सकें
 जानी बेगम ने कहा   क्यों फैजन बहन  तुम्हारे यहाँ कौन कौन रस्में होती हैं
 हमारे यहाँ तो दूल्हा लड़की के घर जा कर देख आता है  बस फिर बात तै हो जाती है
फैजन   क्या यहाँ मियाँ पहले ही देख लेते हैं
 हमारे यहाँ तो नव बरस भी ऐसा न हो
फीरोजा   यह नव बरस क्या  क्या यह भी कोई टोटका है
 नव बरस की कैद मुई कैसी
फैजन   बहन  हम मुई टुई क्या जानें
यह सुन कर हमजोलियाँ और भी हँसीं
फीरोजा   यह महरी मुई टुई कहाँ चली गई
 एक भी मुई टुई दिखाई नहीं देती
हशमत बहू   हमका मालूम है  मगर हम न बताउब
फीरोजा   अरे मुई टुई पंखिया कहाँ गायब हो गई
हशमत बहू   जिस मुई टुई को गर्मी मालूम हो वह ढूँढ़ ले
इतने में जुलूस सजा और दुलहिन के हाथ दूल्हा के लिए सेहरा गया
 चाँदी की खुशनुमा किश्तियों में फूलों के हार  बुद्धियाँ और जड़ाऊ सेहरा
 इसके बाद डोमिनियों का गाना होने लगा
 फैजन ने कहा   हमने तो यहाँ की बड़ी तारीफ सुनी है
 इस पर एक बूढ़ी औरत ने पोपले मुँह से कहा   ऐ हुजूर  अब तो नाम ही नाम है  नहीं तो हमारे लड़कपन में डोमिनियों का मुहल्ला बड़ी रौनक पर था
 यह महबूबन जो सामने बैठी हैं  इनकी दादी का वह दौर दौरा था कि अच्छे अच्छे शाहजादे सिर टेक कर आते थे
 एक बार बादशाह तक उनके यहाँ आए थे
 हाथी वहाँ तक नहीं जा सकता था
 हुक्म दिया कि मकान गिरा दिए जायँ और चौगुना रुपया मालिकों को दिया जाय
 एक बूढ़ी औरत जिसकी भवें तक सफेद थीं  हाथी की सूँड़ पकड़ कर खड़ी हो गई और कहा   मैं हाथी को आगे न बढ़ने दूँगी
 मेरे बुजुर्गों की हड्डियाँ खोदके फेंक दी गईं
 यह मकान मेरे बुजुर्गों की हड्डी है
 बादशाह ने उसके बुजुर्गों के नाम से खैरात खाना जारी कर दिया
 जब बादशाह का घोड़ा महबूबन की दादी के मकान पर पहुँचा  तो दस बारह हजार आदमी गली में खड़े थे
 मगर वाह री जहूरन
 इतना सब कुछ होते भी गरूर छू न गया था
 बरसात के दिन थे  बादशाह ने कहा   जहूरन  जब जाने कि मेंह बरसा दो
 मुसकिरा कर कहा   हुजूर  लौंडी एक अदना सी डोमिनी है  मगर खुदा के नजदीक कुछ मुश्किल नहीं है
 यह कह कर तान ली
आयो बदरा कारे कारे रही बिजली चमक मोरे आँगन में
बस पच्छिम तरफ के झूमती हुई घटा उठी
 स्याही छलकने लगी
 जहूरन को खुदा बक्शे  फिर तान लगाई और मूसलाधार मेंह बरसने लगा  ऐसा बरसा कि दरिया बढ़ गया और तालाब से दरिया तक पानी ही पानी नजर आता था
 जब तो यहाँ कि डोमिनियाँ मशहूर हैं
 और अब तो खुदा का नाम है
 इतनी डोमिनियाँ बैठी हैं कोई गाए तो
खुदारा जल्द ले आ कर खबर तू ऐ मेरे ईसा
तेरे बीमार का अब कोई दम में दम निकलता है
नसीहत दोस्तो करते हो पर इतना तो बतलाओ
कहीं आया हुआ दिल भी सँभाले से सँभलता है
महबूबन   बड़ी गलेबाज हैं आप  और क्यों न हो  किनकी किनकी आँखें देखी हैं
 हम क्या जानें
हैदरी   हम लोगों के गले इसी सिन में काम नहीं करते  जब इनकी उम्र को पहुँचेंगे तो खुदा जाने क्या हाल होगा
बुढ़िया कब्र में एक पाँव लटकाए बैठी थी
 सिर हिलता था  लठिया टेक के चलती थीं  मगर तबीयत ऐसी रंगीन की जवानों को मात करती थी
 सबेरे उबटन न मले तो चैन न आए
 पट्टियाँ जरूर जमाती थी  तो बहुत ही खुशमिजाज और हँस मुख थी  मगर जहाँ किसी ने इसको बूढ़ी कहा  बस  फिर अपने आपे में नहीं रहती थी
 फीरोजा ने छेड़ने के लिए कहा   तुमने जो जमाना देखा है वह हम लोगों को कहाँ नसीब होगा
 कोई सौ बरस का सिन होगा  क्यों
बुढ़िया ने पोपले मुँह से कहा   अब इसका मैं क्या जवाब दूँ  बूढ़ी मैं काहे से हो गई  बालों पर नजला गिरा  सफेद हो गए  इससे कोई बूढ़ा हो जाता है
शाम से आधी रात तक यही कैफियत  यही मजाक  यही चहल पहल रही
 नई दुलहिन गोरी गोरी गरदन झुकाए  प्यारा प्यारा मुखड़ा छिपाए  अदब और हया के साथ चुप चाप बैठी थी  हमजोलियाँ चुपके चुपके छेड़ती जाती थीं
 आधी रात के वक्त दुलहिन को बेसन मल मल कर नहलाया गया
 हिना का इत्र  सुहाग  केवड़ा और गुलाब बदन से मला गया
 इसके बाद जोड़ा पहनाया गया
 हरे बाफते का पैजामा  सूहे की कुरती  सूहे की ओढ़नी  बसंती रंग का काश्मीरी दुशाला ओढ़ाया गया
 भावजों ने मेढ़ियाँ गूँथी थीं  अब जेवर पहनाने बैठीं
 सोने के पाजेब  छागल के कड़े दसों पोरों में छल्ले  हाथों में चूहेदंत्तियाँ  जड़ाऊ कंगन  सोने के कड़े  गले में मोतियों का हार  कानों में करनफूल और बाले  सिर पर छपका और सीसफूल माँग में मोतियों की लड़ी देख कर नजर का पाँव फिसला जाता था
 जवाहिरात की चमक दमक से गुमान होता था कि जमीन पर चाँद निकल आया
जानी बेगम   चौथी के दिन और ठाट होंगे  आज क्या है
फैजन   आज कुछ हई नहीं
 ऐसा महकौवा इत्र कभी नहीं सूँघा
इस पर सब खिलखिला कर हँस पड़ीं
हशमत बहू   बी फैजन की बातों से दिल की कली खिल जाती है
फीरोजा   कैसी कुछ  और चंचल कैसी हैं  रग रग में शोखी है
जानी बेगम   बहन फैजन  हम तुम्हारे मियाँ के साथ निकाह पढ़वा लें  बुरा तो न मानोगी
फीरोजा   दो दिल राजी तो क्या करेगा काजी
हशमत बहू   बहन  तुम्हारी आँखों का पानी बिलकुल ढल गया
 हया भून खाई
महरी   हुजूर  यही तो दिन हँसी मजाक के हैं
 जब हम इन सिनों थे तो हमारी भी यही कैफियत थी
इतने में एक हमजोली ने आ कर कहा   फीरोजा बेगम  वह आई हैं मुबारक महल
 उनके सामने जरी ऐसी बातें न करना  वह बड़ी नाजुक मिजाज हैं
 इतनी बेलिहाजी अच्छी नहीं होती
फीरोजा   तो तुम जाके अदब से बैठों
 तुम्हारा वजीफा आज से बँध जायगा
मुबारक महल आईं और सबसे गले मिल कर सुरैया बेगम के पास जा बैठीं
मुबारक महल   हमने सुरैया बेगम को आज ही देखा  खुदा मुबारक करे
फीरोजा   ऐ सुरैया बेगम  जरी गरदन ऊँची करो  वाह यह तो और झुकी जाती हैं
 हम तो सीना तानके बैठे थे  क्या किसी का डरा पड़ा है
हशमत   तुम तो अँधेर करती हो  नई दुलहिन कहीं अकड़ कर बैठती हैं
महरी   ऐ हाँ हुजूर  दुलहिन कहीं तन कर बैठती है
 क्या कुछ नई रीति है
फीरोजा   अच्छा साहब  यो ही सही  जरी और झुक जाओ
एकाएक बाजे की आवाज आई
 दूल्हा के यहाँ से दुलहिन को सेहरा बड़े ठाट से आ रहा था
 जब सेहरा अंदर आया तो सुरैया बेगम की माँ ने कहा  अब इस वक्त कोई छींके मीकें नहीं
 सेहरा अंदर आता है
सेहरा अंदर आया
 दूल्हा के बहनोई ने साली के सिर पर सेहरा बाँधा और सास से नेग माँगा
सास   हाँ हाँ  बाँध लो  इस वक्त तुम्हारा हक है
बहनोई   इन चकमों में न आऊँगा
 लाइए  नेग लाइए
हशमत   हाँ  बेझगड़े न मानना दूल्हा भाई
बहनोई   मान चुका  तोड़ों के मुँह खोलिए
 अब देर न कीजिए
सुरैया बेगम की माँ ने पाँच अशर्फियाँ दीं
 वह तो ले कर बाहर गए
 इधर दूल्हा के यहाँ की ओढ़नी दुलहिन को ओढ़ाई गई
 पायजामे में नाड़े की इक्कीस गिरहें दी गई
 परदा डाला गया
 दुलहिन एक पलंग पर बैठी
 फूलों के तौक और बद्धियाँ पहनाई गईं
 फूलों का तुर्रा बाँध गया
 अब बरात के आने का इंतजार था
फीरोजा  क्यों बहन फैजन  सच कहना  इस वक्त दुलहिन पर कैसा जोबन है
फैजन   वह तो यों ही खूबसूरत हैं
फीरोजा   बरात बड़े धूम से आयगी  हमने चाहा था कि मुन्ने मियाँ के यहाँ से बरात का ठाट देखें
हशमत बहू   ऐ तो बरात यहीं से क्यों न देखो
 महरी  जा के देखो  चिकें सब दुरुस्त हैं ना
महरी   हुजूर  सब सामान लैस है
फीरोजा बेगम उस कमरे की तरफ चलीं जहाँ से बरात देखने का बंदोबस्त था
 लेकिन जब कमरे में गईं और नीचे झाँक के देखा तो सहम कर बोलीं  ओफ्फोह  इतना ऊँचा कमरा  मैं तो मारे डर के गिर पड़ी होती
 जानी बेगम ने जब सुना कि वह डर गईं तो आड़ें हाथों लिया   हमने सुना  आप इस वक्त सहम गईं  वाह
फीरोजा   खुदा गवाह है  दिल्लगी न करो  मेरे होश ठिकाने नहीं
जानी बेगम   चलो  बस ज्यादा मुँह न खुलवाओ
फीरोजा   अच्छा  जाके झाँको तो मालूम हो
हशमत बहू   हम भी चलते हैं
 हम भी झाँकेंगे
महरी   न बीबी  मैं झाँकने को न कहूँगी
 एक बार का जिक्र सुनो कि मैं ताजबीबी का रोजा देखने गई
 अल्लाह री तैयारी  रोजा क्या सचमुच बिहिश्त है
 फिरंगी तक जब आते हैं तो मारे रोब के टोपी उतार लेते हैं
 मेरे साथ एक बेगम भी थीं  जब रोजे के फाटक पर पहुँचे तो मुजाविर बाहर चले गए
 मालियों को हुक्म हुआ कि पीठ फेर कर काम करें  गँवारों से परदा क्या
फीरोजा   उहँ  परदा दिल का
हशमत   फिर मुजाविरों को क्यों हटाया
महरी   वह आदमी हैं और माली जानवर  भला इन मजदूरों से कौन परदा करता है
 अच्छा  यह तो बताओ कि दुलहिन को कहाँ से बरात दिखाओगी
हशमत   हमारे यहाँ की दुलहिनें बरात नहीं देखा करतीं
फीरोजा   वाह  क्या अनोखी दुलहिन हैं
जानी बेगम   जिस दिन तुम दुलहिन बनी थीं  उस दिन बरात देखी होगी
फीरोजा   हाँ हाँ  न देखना क्या माने
 हमने अम्माँजान से कहा कि हमको दूल्हा दिखा दो  नहीं हम शादी न करेंगे
 उन्होंने कहा  अच्छा झरोखे से बरात देखो  हमने देखी
 हमारे मियाँ घोड़े पर अकड़े बैठे थे
 एक फूल उनके सिर पर मारा
हशमत   क्यों नहीं  शाबाश  क्या कहना
जानी बेगम   फूल नाहक मारा  एक जूता खींच मारा होता
फीरोजा   खूब याद दिलाया  अब सही
जानी बेगम   अच्छा महरी  तुमने उन बेगम साहब का जिक्र छेड़ा था जिनके साथ ताजबीबी का रोजा देखने गई थी
 फिर क्या हुआ
महरी   हाँ  खूब याद आया
 हम लोग एक बुर्ज पर चढ़ गए  मैं क्या कहूँ हुजूर  कम से कम होंगे तो कोई सात आठ सौ जीने होंगे
फीरोजा   ओफ्फोह  इतना झूठ  अच्छा फिर क्या हुआ  कहती जाओ
महरी   खैर  दम ले ले के फिर चढ़े  जब धुर पर पहुँचे तो दम नहीं बाकी रहा कि जरा हिल भी सकें
 बेगम साहब ने ऊपर से नीचे को झाँका तो गश आ गया  धम से गिरीं
हशमत बहू   हाय हाय
 मरीं कि बची
महरी   बच जाने की एक ही कही
 हड्डी पसली चूर हो गई
फीरोजा   मैंने कहा तो किसी को यकीन नहीं आया
 अल्लाह जानता है  इतने ऊँचे पर से जो सड़क देखी होश उड़ गए
जानी बेगम   जाने दो भई  अब उसका जिक न करो  चलो दुलहिन के पास बैठो
खबरें आने लगीं कि आज तक इस शहर में ऐसी बरात किसी ने नहीं देखी थी
 एक नई बात यह है कि गोरों का बाजा है
 हजारों आदमी गोरों का बाजा सुनने आए हैं
 छतें फटी पड़ती हैं  एक एक कमरा चौक में आज दो दो अशर्फियाँ किराए पर नहीं मिलता
 सुना कि बरात के साथ नई रोशनी है जिसकी गैस लाइट बालते हैं
फीरोजा   उस रोशनी और इस रोशनी में क्या फर्क है
महरी   ऐ हुजूर  जमीन ओर आसमान का फर्क है
 यह मालूम होता है कि दिन है
आजाद पोलेंड की शाहजादी से रुखसत हो कर रातोंरात भागे
 रास्ते में रूसियों की कई फौजें मिलीं
 आजाद को गिरफ्तार करने की जोरों से कोशिश हो रही थी  मगर आजाद के साथ शाहजादी का जो आदमी था वह उन्हें सिपाहियों की नजरें बचा कर ऐसे अनजान रास्तों से ले गया कि किसी को खबर तक न हुई
 दोनों आदमी रात को चलते थे और दिन को कहीं छिप कर पड़ रहते थे
 एक हफ्ते तक भागा भाग चलने के बाद आजाद पिलौना पहुँच गए
 इस मुकाम को रूसी फौजों ने चारों तरफ से घेर लिया था
 आजाद के आने की खबर सुनते ही पिलौने वालों ने कई हजार सवार रवाना किए कि आजाद को रूसी फौजों से बचा कर निकाल लाएँ
 शाम होते होते आजाद पिलौनावालों से जा मिले
पिलौना की हालत यह थी कि किले के चारों तरफ रूस की फौज थी और इस फौज के पीछे तुर्कों की फौज थी
 रात को किले से तोपें चलने लगीं
 इधर रूसियों की फौज भी दोनों तरफ गोले उतार रही थी
 किलेवाले चाहते थे कि रूसी फौज दो तरफ से घिर जाय  मगर यह कोशिश कारगर न हुई
 रूसियों की फौज बहुत ज्यादा थी
 गोली से काम न चलते देख कर आजाद ने तुर्की जनरल से कहा   अब तो तलवार से लड़ने का वक्त आ पहुँचा  अगर आप इजाजत दें तो मैं रूसियों पर हमला करूँ
अफसर   जरा देर ठहरिए  अब मार लिया है
 दुश्मन के छक्के छूट गए हैं
आजाद   मुझे खौफ है कि रूसी तोपों से किले की दीवारें न टूट जायँ
अफसर   हाँ  यह खौफ तो हैं
 बेहतर है  अब हम लोग तलवार ले कर बढ़ें
हुक्म की देर थी
 आजाद ने फौरन तलवार निकाल ली
 उनकी तलवार की चमक देखते ही हजारों तलवारें म्यान से निकल पड़ीं
 तुर्की जवानों ने दाढ़ियाँ मुँह में दबाईं और अल्लाह अकबर कहके रूसी फौज पर टूट पड़े
 रूसी भी नंगी तलवारें ले कर मुकाबिले के लिए निकल आए
 पहले दो तुर्की कंपनियाँ बढ़ीं  फिर कुछ फासले पर छह कंपनियाँ और थीं
 सबसे पीछे खास फौज की चौदह कंपनियाँ थीं
 तुर्कों ने यह चालाकी की थी कि सिर्फ फौज के एक हिस्से को आगे बढ़ाया था  बाकी कालमों को इस तरह आड़ में रखा कि रूसियों को खबर न हुई
 करीब था कि रूसी भाग जायँ  मगर उनके तोपखाने ने उनकी आबरू रख ली
 इसके सिवा तुर्की फौज मंजिलें मारे चली जाती थी और रूसी फौज ताजा थी
 इत्तिफाक से रूसी फौज का सरदार एक गोली खा कर गिरा  उसके गिरते ही रूसी फौज में खलबली मच गई  आखिर रूसियों को भागने के सिवा कुछ न बन पड़ी
 तुर्कों ने छह हजार रूसी गिरफ्तार कर लिए
जिस वक्त तुर्की फौज पिलौना में दाखिल हुई  उस वक्त की खुशी बयान नहीं की जा सकती
 बूढ़े और जवान सभी फूले न समाते थे
 लेकिन यह खुशी देर तक कायम न रही
 तुर्कों के पास न रसद का सामान काफी था  न गोला बारूद
 रूसी फौज ने फिर किले को घेर लिया
 तुर्क हमलों का जवाब देते थे  मगर भूखे सिपाही कहाँ तक लड़ते
 रूसी गालिब आते जाते थे और ऐसा मालूम होता था कि तुर्कों को पिलौना छोड़ना पड़ेगा
 पचीस हजार रूसी तीन घंटे किले की दीवारों पर गोले बरसाते रहे
 आखिर दीवार फट गई और तुर्कों के हाथ पाँव फूल गए
 आपस में सलाह होने लगी
फौज का अफसर   अब हमारा कदम नहीं ठहर सकता  अब भाग चलना ही मुनासिब है
आजाद   अभी नहीं  जरा और सब्र कीजिए  जल्दी क्या है
अफसर   कोई नतीजा नहीं
किले की दीवार फटते ही रूसियों ने तुर्की फौज के पास पैगाम भेजा  अब हथियार रख दो  वरना मुफ्त में मारे जाओगे
लेकिन अब भी तुर्कों ने हथियार रखना मंजूर न किया
 सारी फौज किले से निकल कर रूसी फौज पर टूट पड़ी
 रूसियों के दिल बढ़े हुए थे कि अब मैदान हमारे हाथ रहेगा  और तुर्क तो जान पर खेल गए थे
 मगर मजबूर हो कर तुर्कों को पीछे हटना पड़ा
 इसी तरह तुर्कों ने तीन धावे किए और तीनों मरतबा पीछे हटने पर मजबूर हुए
 तुर्की जेनरल फिर धावा करने की तैयारियाँ कर रहा था कि बादशाही हुक्म मिला   फौजें हटा लो  सुलह की बातचीत हो रही है
 दूसरे दिन तुर्की फौजें हट गईं और लड़ाई खतम हो गई
जिस दिन आजाद कुस्तुनतुनिया पहुँचे  उनकी बड़ी इज्जत हुई
 बादशाह ने उनकी दावत की और उन्हें पाशा का खिताब दिया
 शाम का आजाद होटल में पहुँचे और घोड़े से उतरे ही थे कि यह आवाज कान में आई  भला गीदी  जाता कहाँ है
 आजाद ने कहा   अरे भई  जाने दो
 आजाद की आवाज सुन कर खोजी बेकरार हो गए
 कमरे से बाहर आए और उनके कदमों पर टोपी रख कर कहा   आजाद  खुदा गवाह है  इस वक्त तुम्हें देख कर कलेजा ठंडा हो गया  मुँह माँगी मुराद पाई
आजाद   खैर  यह तो बताओ  मिस मीडा कहाँ हैं
खोजी   आ गईं  अपने घर पर हैं
आजाद   और भी कोई उनके साथ है
खोजी   हाँ  मगर उस पर नजर न डालिएगा
आजाद   अच्छा  यह कहिए
खोजी   हम तो पहले ही समझ गए थे कि आजाद भावज भी ठीक कर लाए  मगर अब यहाँ से चलना चाहिए
आजाद   उस परी के साथ शादी तो कर लो
खोजी   अजी  शादी जहाज पर होगी
मिस मीडा और क्लारिसा को आजाद के आने की ज्यों ही खबर मिली  दोनों उनके पास आ पहुँचीं
मीडा   खुदा का हजार शुक्र हैं
 यह किसको उम्मेद थी कि तुम जीते जागते लौटोगे
 अब इस खुशी में हम तुम्हारे साथ नाचेंगे
आजाद   मैं नाचना क्या जानूँ
क्लारिसा   हम तुमको सिखा देंगे
खोजी   तुम एक ही उस्ताद हो
आजाद   मुझे भी वह गुर याद हैं कि चाहूँ तो परी को उतार लूँ
खोजी   भई  कहीं शरमिंदा न करना
तीन दिन तक आजाद कुस्तुनतुनिया में रहे
 चौथे दिन दोनों लेडियों के साथ जहाज पर सवार हो कर हिंदोस्तान चले
आजाद  मीडा  क्लारिसा और खोजी जहाज पर सवार हैं
 आजाद लेडियों का दिल बहलाने के लिए लतीफें और चुटकुले कह रहे हैं
 खोजी भी बीच बीच में अपना जिक्र छेड़ देते हैं
खोजी   एक दिन का जिक्र है  मैं होली के दिन बाजार निकला
 लोगों ने मना किया कि आज बहार न निकलिए  वरना रंग पड़ जायगा
 मैं उन दिनों बिलकुल गैंडा बना हुआ था
 हाथी की दुम पकड़ ली तो हुमस न सका
 चें से बोल कर चाहा कि भागे  मगर क्या मजाल
 जिसने देखा  दातों उँगली दबाई कि वाह पट्ठे
आजाद   ऐं  तब तक आप पट्ठे ही थे
खोजी   मैं आपसे नहीं बोलता
 सुनो मिस मीडा  हम बाजार में आए तो देखा  हरबोंग मचा हुआ है
 कोई सौ आदमी के करीब जमा थे और रंग उछल रहा था
 मेरे पास पेशकब्ज और तमंचा  बस क्या कहूँ
आजाद   मगर करौली न थी
खोजी   भई  मैंने कह दिया  मेरी बात न काटो
 ललकार कर बोला  यारो  देख भाल के  मरदों पर रंग डालना दिल्लगी नहीं है
 एक पठान ने आगे बढ़के कहा   खाँ साहब  आप सिपाही आदमी हैं  इतना गुस्सा न कीजिए  होली के दिन रंग खेलना माफ है
 मैंने कहा  सुनो भाई  तुम मुसलमान होके ऐसी बात कहते हो
 पठान बोला  हजरत  हमारा इन लोगों से चोली दामन का साथ है
इतने में दो लौंडों ने पिचकारी तानी और रंग डाल दिया  ऊपर से उसी पठान ने पीछे से तान के एक जूता दिया तो खोपड़ी पिलपिली हो गई
 फिरके जो देखता हूँ  तो डबल जूता  समझावन बुझावन
 मुसकिरा कर आगे बढ़ा
आजाद   ऐं  जूता खाके आगे बढ़े
मीडा   और उस जमाने में सिपाही भी थे  जिस पर जूता खाके चुप रहे
आजाद   चुप रहते तो खैरियत थी  मुसकिराए भी
 और बात भी दिल्लगी की थी  मुसकिराते न तो क्या रोते
खोजी   मैं तो सिपाही हूँ  तलवार से बात करता हूँ  जूते से काम नहीं लेता
 कहाँ तलवार  कहाँ जूती पैजार
क्लारिसा   एक हाकिम ने गवाह से पूछा कि मुद्दई की माँ तुम्हारे सामने रोती थी या नहीं
 गवाह ने कहा  जी हाँ  बाईं आँख से रोती थी
खोजी   यह तो कोई लतीफा नहीं  मुझे रह रहके खयाल आता है जिस आदमी ने होली में बेअदबी की थी  उसे पा जाऊँ तो खूब मरम्मत करूँ
आजाद   अच्छा  अब घर पहुँच कर सबसे पहले उसकी मरम्मत कीजिएगा
 यह लीजिए  स्वेज की नहर
मिस मीडा ने कहा   हम जरा यहाँ की सैर करेंगे
 आजाद को भी यह बात पसंद आई
 इस्कंदरिया के उसी होटल में ठहरे जहाँ पहले टिके थे
 खोजी अकड़ते हुए उनके पास आए और कहा  अब यहाँ जरा हमारे ठाट देखिएगा
 पहले तो लोगों से दरियाफ्त कर लो कि हमने कुश्ती निकाली थी या नहीं
 मारा चारों शाने चित  और किसको
 उस पहलवान को जो सारे मिस्र में एक था
 जिसका नाम ले कर मिस्र के पहलवानों के उस्ताद कान पकड़ते थे
 उसको देखो तो आँखें खुल जायँ
 किसी का बदन चोर होता है
 उसका कद चोर है
 पहले तो मुझे रेलता हुआ अखाड़े के बाहर ले गया और मैं भी चुपचाप चला गया  बस भाई  फिर तो मैंने कदम जमाके जो रेला दिया तो बोल गया
 अब पेंचें होने लगीं  मगर वह उस्ताद  तो मैं जगत उस्ताद
 उसने पेंच किया  मैंने तोड़ किया
 उसने दस्ती खींची  मैं बगली हुआ
 उसने डंडा लगाया  मैंने उचक के काट खाया
आजाद   सुभान अल्लाह  यह पेंच सबसे बढ़ कर है
 आपने इतनी तकलीफ क्यों की  बैठके कोसना क्यों न शुरू कर दिया
दोनों लेडियाँ हँसने लगीं तो खोजी भी मुसकिराए  समझे कि मेरी बहादुरी पर दोनों खुश हो रही हैं
 बोले   बस  जनाब  दो घंटे तक बराबर की लड़ाई रही  वह कड़ियल जवान  मोटा ताजा  पँचहत्था
 उसका कद क्या बताऊँ  बस जैसे हुसैनाबाद का सतखंडा
 उसमें कूबत और यहाँ उस्तादी करतब  मैंने उसे हँफा हँफा के मारा  जब उसका दम टूट गया तो चुर्र मुर्र कर डाला
 बस जनाब  किला जग के पेंच पर मारा तो चारों शाने चित
 कोई पचास हजार आदमी देख रहे थे
 तमाम शहर में मशहूर था कि हिंद का पहलवान आया
आजाद   भाई जान  सुनो  अपने मुँह मियाँ मिट्ठू बनने की सनद नहीं
 जब जानें कि हमारे सामने पटकनी दो और पहले उस पहलवान को भी देख लें कि कैसा है  तुम्हारी उसकी जोड़ है या नहीं
खोजी   कुछ अजीब आदमी हैं आप  कहता जाता हूँ कि ग्रांडील पँचहत्था जवान है  आपको यकीन नहीं आता  हम इसको क्या करें
इतने में होटल के दो एक आदमी खोजी को देख कर जमा हो गए  खोजी ने पूछा   क्यों भाई  हमने यहाँ एक कुश्ती निकाली थी या नहीं
एक आदमी   वाह  हमारे होटल के बौने ने तो उठा के दे पटका था  चले वहाँ से कुश्ती निकालने
खोजी   ओ गीदी  झूठ बोलना ओर सुअर खाना बराबर है
दूसरा आदमी   हाथ पाँव तोड़के धर देगा
 आप और कुश्ती
खोजी   जी हाँ  हम और कुश्ती
 कोई आए तब न
  ताल ठोक कर  बुलवाओ उस पहलवान को
इतने में बौना सामने आ खड़ा हुआ और आते ही खोजी को चिढ़ाने लगा
 ख्वाजा साहब ने कहा   यही पहलवान है जिसको हमने पटका था
 आजाद बहुत हँसे  बस
 टाँय टाँय फिस
 बौने से कुश्ती निकाली तो क्या
 किसी बराबरवाले से कुश्ती निकालते तो जानते
 इसी पर घमंड था
खोजी   साहब  कहने और करने में बड़ा फर्क है  अगर उससे हाथ मिलाएँ तो जाहिर हो जाय
बौना ताल ठोंक के सामने आ खड़ा हुआ और खोजी भी पैंतरे बदल कर पहुँचे
 आजाद  मीडा और होटल के बहुत से आदमी उन दोनों के गिर्द टट लगाके खड़े हो गए
खोजी   आओ  आओ बच्चा
 आज भी गुद्दा दूँगा
बौना   आज तुम्हारी खोपड़ी है और मेरा जूता
खोजी   ऐसा गुद्दा दूँ कि उम्र भर याद रहे
बौना   इनाम तो मिलेगा ही  फिर हमारा क्या हर्ज है
अब सुनिए कि दोनों पहलवान गुँथ गए
 खोजी ने घूँसा ताना  बौने ने मुँह चिढ़ाया
 खोजी ने चपत जमाई  बौने ने धौल लगाई
 दोनों की चाँद घुटी घुटाई  चिकनी थी
 इस जोर की आवाज आती थी कि सुननेवालों और देखनेवालों का जी खुश हो जाता था
मीडा   खूब आवाज आई  तड़ाक
 एक और
क्लारिसा   ओफ  मारे हँसी के पेट में बल पड़ गए
खोजी   हँसी क्यों न आएगी
 जिसकी खोपड़ी पर पड़ती है उसी का दिल जानता है
आजाद   अरे यार  जरा जोर से चपतबाजी हो
खोजी   देखिए तो  दम के दम में बेदम किए देता हूँ कि नहीं
आजाद   मगर यार  यह तो बिलकुल बौना है
खोजी   हाय अफसोस  तुम अभी बिलकुल लौंडे हो
 अरे कंबख्त  इसका कद चोर है  यों देखने में कुछ नहीं मालूम होता  मगर अखाड़े में चिट और लँगोट बाँध कर खड़ा हुआ  बस फिर देखिए  बदन की क्या कैफियत होती है
 बिलकुल गैंडा मालूम होता है
 कोई कहता है  दुम कटा भैंसा है  कोई कहता है  हाथी का पाठा है  कोई नागौरी बैल बताता है  कोई कहता है जमुनापारी बकरा है  मगर मुझे इसका गम नहीं
 जानता हूँ कि कोई बोला और मैंने उठाके दे मारा
खोजी ने कई बार झल्ला झल्ला कर चपतें लगाईं
 एक बार इत्तिफाक से उसके हाथ में इनकी गरदन आ गई  ख्वाजा साहब ने बहुत हाथ पैर मारे  बहुत कुछ जोर लगाए  मगर उसने दोनों हाथों से गरदन पकड़ लीं और लटक गया
 खोजी कुछ झुके  उनका झुकना था कि उसने जोर से मुक्का दिया और दो तीन लप्पड़ लगा के भागा
 खोजी उसके पीछे दौड़े  उसने कमरे में जा कर अंदर से दरवाजा बंद कर लिया
 खोजी ने चपतें खाईं तो लोग हँसे और मिस क्लारिसा ने तालियाँ बजाईं
 तब तो आप बहुत ही झल्लाए  आसमान सिर पर उठा लिया  ओ गीदी  अगर शरीफ का बच्चा है तो बाहर आ जा
 गिरा तो भाग खड़ा हुआ
आजाद   अरे मियाँ  यह हुआ क्या
 कौन गिरा  कौन जीता
 हम तो उस तरफ देख रहे थे
 मालूम नहीं हुआ  किसने दे मारा
खोजी   ऐसी बात काहे को देखने लगे थे
 अंजर पंजर ढीले कर दिए गीदी के
 वल्लाह  कुश्ती देखने के काबिल थी
 मैंने एक नया पेंच किया था
 उसके गिरने के वक्त ऐसी आवाज आई कि यह मालूम होता था  जैसे पहाड़ फट पड़ा  आपने सुना ही होगा
आजाद   वह है कहाँ
 क्या खोदके जमीन में गाड़ दिया आपने
खोजी   नहीं भाई  हारे हुए पर हाथ नहीं उठाता  और कसम है  पूरा जोर नहीं किया  वरना मेरे मुकाबिले में क्या ठहरता
 हाथ पाँव तोड़के चुर्र मुर्र कर डालता
 नानी ही तो मर गई कंबख्त की  बस रोता हुआ भागा
आजाद   मगर ख्वाजा साहब  गिरा तो वह और यह आपकी पीठ पर इतनी गर्द क्यों लगी है
खोजी   भई  यहाँ पर हम भी कायल हो गए
क्लारिसा   इसी तरह उस दफा भी तुमने कुश्ती निकाली थी
मीडा   बड़े शरम की बात हे कि जरा सा बौना तुमसे न गिराया गया
खोजी   जी चाहता है  दोनों हाथों से अपना सिर पीटूँ
 कहता जाता हूँ कि उस गीदी का कद चोर है
 आखिर मेरा बदन चोर है या नहीं  इस वक्त मेरे बदन पर अँगरखा नहीं है
 खासा देव बना हुआ हूँ
 अभी कपड़े पहन लूँ तो पिद्दी मालूम होने लगूँ
 बस यही फर्क समझो
 अव्वल तो मैं गिरा नहीं  अपनी ही जोर में आप आ गया
 दूसरे उसका कद चोर है  फिर आप कैसे कहते हैं कि जरा सा बौना था
दूसरे दिन आजाद दोनों लेडियों को ले कर बाजार की एक कोठी से बाहर आते थे  तो क्या देखते हैं कि खोजी अफीम की पिनक में ऊँघते हुए चले आ रहे हैं
 सामने से साठ सत्तर दुंबे जाते थे
 दुंबेवाले ने पुकारा   हटो हटो  बचो बचो  वह अपे में हों तो बचें
 नतीजा यह हुआ कि एक दुंबे से धक्का लगा तो धम से सड़क पर आ रहे और गिरते ही चौंक के गुल मचाया   कोई है
 लाना करौली
 आज अपनी जान और इसकी जान एक करूँगा
 खुदा जाने  इसको मेरे साथ क्या अदावत पड़ गई
 अरे वाह बे बहुरूपिए  आज हमारे मुकाबिले के लिए साँड़नियाँ लाया है
 अबे  यहाँ हर वक्त चौकन्ने रहते हैं
 उस दफा बजाज की दुकान पर आए तो मिठाई खाने में आई  आज यह हाथ पाँव तोड़ डालने से क्या मिला
 घुटने लहूलुहान हो गए
 अच्छा बचा  अब तो मैं होशियार हो गया हूँ  अबकी समझूँगा
सुरैया बेगम का मकान परीखाना बना हुआ था
 एक कमरे में वजीर डोमिनी नाच रही थी
 दूसरे में शहजादी का मुजरा होता था
फीरोजा   क्यों फैजन बहन  तुमको इस उजड़े हुए शहर की डोमिनियों का गाना काहे को अच्छा लगता होगा
जानी बेगम   इनके लिए देहात की मीरासिनें बुलवा दो
फैजन   हाँ  फिर देहाती तो हम हैं ही  इसका कहना क्या
इस फिकरे पर वह कहकहा पड़ा कि घर भर गूँज उठा और फैजन बहुत शरमाईं
 जानी बेगम ने कहा   बस यही बात तो हमें अच्छी नहीं लगती
 एक तो बेचारी इतनी देर के बाद बोलीं  उस पर भी सबने मिल कर उनको बना डाला
फहीमन डोमिनी मुजरा करने लगी
 उसके साथ दो औरतें सारंगी लिए थीं  एक तबला बजा रही थी और एक मजीरे की जोड़ी
 उसके गाने की शहर में धूम थी
बंदनवार बाँधो सब मिलके मालिनियाँ
इसको उसने इस तरह अदा किया कि जिसने सुना  लट्टू हो गया
जानी बेगम   चौथी के दिन तीस चालीस तवायफों का नाच होगा
नजीर बेगम   कश्मीरी नहीं आते  हमें उनकी बातों में बड़ा मजा आता है
हशमत बहू   नवाब साहब को जनाने में नाच कराने की चिढ़ है
फीरोजा   सुनो बहन
 जो औरत बदी पर आए तो उसकी बात ही और है  नहीं तो शरीफजादी के लिए सबसे बड़ा परदा दिल का है
फैजन   फहीमन  यह गीत गाओ
डात गयो कोऊ टोना रे
फीरोजा   क्या गाओ गीत
 गीत कंडेवालियाँ गाती हैं
जानी   और इनको ठुमरी  टप्पे  गजल से क्या मतलब
 नकटा गाओ
फीरोजा और जानी बेगम की बातें सुन कर मुबारक महल बिगड़ गईं
फीरोजा   बहन  हमारी बातों से बुरा न मानना
मुबारक   बुरा मान कर ही क्या लूँगी
जानी   ऐसी बातें से आपस में फसाद हो जाता है
फीरोजा   यह लड़वाती हैं बहन  सच कहती हूँ
मुबारक   तुम दोनों एक सी हो  जैसे तुम वैसे वह  न तुम कम  न वह कम  शरीफों में बैठने लायक नहीं हो
 पढ़ लिख कर भी यह बातें सीखीं
जानी   देखिए तो सही  अब दिल में कट गई होंगी
मुबारक   मैं ऐसों से बात तक नहीं करती
फीरोजा    तिनक कर  जितना दबो  उतना और दबाती हैं  तुम बात नहीं करती  यहाँ कौन तुमसे बात करने के लिए बेकरार है
मुबारक   महरी  हमारी पालकी मँगवाओ  हम जायँगे
बेगम साहब को खबर हुई तो उन्होंने दोनों को समझा बुझा कर राजी कर दिया
शाम हुई  रोशनी का इंतजाम होने लगा
 बेगम ने कहा   फर्राशों को हुक्म दो कि बारहदरी को झाड़ कँवल से सजाएँ  कमरे और दालानों में साफ चाँदनियाँ बिछें  उन पर ऊनी और चीनी गलीचे हों
 महरी ने बाहर जा कर आगा साहब से ये बातें कहीं   बोले  हाँ हाँ साहब  सुना
 बेगम साहब से कहो किया तो हमको इंतजाम करने दें  या खुद ही बाहर चली आएँ
 आखिर हमको कोई गँवार समझी हैं
 कल से इंतजाम करते करते हम शल हो गए और जब बरात आने का वक्त आया तो हुक्म देने लगीं कि यह करो  वह करो
 जा कर कह दो कि बाहर का इंतजाम हमारे ताल्लुक है
 आप क्यों दखल देती हैं
 हम अपने बंदोबस्त कर लेंगे
महरी ने अंदर जा कर बेगम साहब से कहा   हुजूर  बाहर का सब इंतजाम ठीक है
 बारहदरी के फाटक पर नौबतखाना है  उस पर कारचोबी झूल पड़ी है  कहीं कंबल और गिलास हैं  कहीं हरी और लाल हाँड़ियाँ
 रंग बिरंग के कुमकुमे बड़ी बहार दिखाते हैं
हशमत बहू   दरवाजे पर यह शौर कैसा हो रहा है
महरी   हुजूर  शोर की न पूछें  आदमियों की इतनी भीड़ लगी हुई है कि कंधे से कंधा छिलता है
 दुकानें भी बहुत सी आई हैं
 तंबोली लाल कपड़े पहने दूकानों पर बैठे हैं
 हाथों में चाँदी के कड़े  थालियों में सुफेद पान  एक थाली में छोटी इलायचियाँ  एक में डलियाँ  कत्था इत्र में बसा हुआ  सफाई के साथ गिलौरियाँ बना रहा है
 एक तरफ साकिनों की दुकानें हैं
 बिगड़े दिल दमों पर दम लगाते हैं बे फिकरे टूटे पड़ते हैं
फीरोजा   सुनती हो फैजन बहन  चलो जरा बाहर देख आए  यह नाक भौं क्यों चढ़ाए बैठी हो
 क्या घर से लड़ कर आई हो
फैजन   हमारे पीछे क्यों पड़ी हो  हम न किसी से बोलें  न चालें
हशमत   हाँ फीरोजा  यह तुममे बड़ी बुरी आदत हैं
फीरोजा   लड़वाओ  वह तो सीधी सादी हैं  शायद तुम्हारे भर्रों में आ जायँ
जानी   फीरोजा बेगम जिस महफिल में न हों वह बिलकुल सूनी मालूम हो
फीरोजा   हमें अफसोस यही है कि हमसे मुबारक महल बहन खफा हो गईं
 अब कोई मेल करवा दे
मुबारक   बहन  तुम बड़ी मुँहफट हो
फीरोजा   अब साफ साफ कहूँ तो बुरा मानो  जरी जरी सी बात में चिटकती हो
 आपस में हँसी दिल्लगी हुआ करती हैं
 इसमें बिगड़ना क्या
 फैजन बुरा माने तो एक बात भी है  यह बेचारी देहात में रहती हैं  यहाँ के राह रस्म क्या जानें  मगर तुम शहर की हो कर बात बात में रोए देती हो
 रही मैं  मैं तो हाजिर जवाब हूँ ही
 हाँ  जानी बेगम की तरह जबाँदराज नहीं
जानी   अब मेरी तरफ झुकीं
हशमत   चौमुखा लड़ती हैं  उफ री शोखी
अब दूल्हा के यहाँ का जिक्र सुनिए
 वहाँ इससे भी ज्यादा धूम धाम थी
 नौजवान शाहजादे और नवाबजादे जमा थे
 दिल्लगी हो रही थी
एक   यार  आज तो बे सरूर जमाए जाना मुनासिब नहीं
दूसरा   मालूम होता है  आज पीके आए हो
पहला   अरे मियाँ  खुदा से डरो  पीनेवाले की ऐसी तैसी
दूल्हा   जरूर पीके आए हो
 आप हमारी बरात के साथ न चलिए
दीवानखाने में बुजुर्ग लोग बैठे पुराने जमाने की बातें कर रहे थे
 एक मौलवी साहब बोले   न अब वह लोग हैं  न जमाना
 अब किसके पास जायँ  कोई मिलने के काबिल ही नहीं
 इल्म की तो अब कदर ही नहीं
 अब तो वह जमाना है कि गाली खाए  मगर जवाब न दे
ख्वाजा साहब   अब आप देखें कि उस जमाने में दस  बीस  तीस की नौकरियाँ थीं  मगर वाहर रे बरकत
 एक भाई घर में नौकर है और दस भाई चैन कर रहे हैं
रात के दस बजे नवाब साहब महल में नहाने गए
 चारों तरफ बंदनवार बँधी हुई थीं
 आम  अमरूद और नारंगियाँ लटक रही थीं
 नीचे एक सौ एक कोरे घड़े थे  एक मटके पर इक्कीस टोंटी का बधना रखा था और बधने में जौ लगे हुए थे
 दूल्हा की माँ ने कहा   कोई छींके वींके नहीं  खबरदार कोई छींकने न पाए
 घर भर में बच्चों को मना कर दो कि जिसको छींक आए  जब्त करे
 अब दिल्लगी देखिए कि इस टोकने से सबको छींक आने लगी
 किसी ने नाक को उँगली से दबाया  कोई लपक के बाहर चला गया
 दूल्हा ने लुंगी बाँधी  बदन में उबटन मला गया
 बहनें सिर पर पानी डालने लगीं
दूल्हा   कितना सर्द पानी है
 ठिठुरा जाता हूँ
महरी   फिर हुजूर  शादी करना कुछ दिल्लगी है
बहन   दिल में तो खुश होंगे
 आज तुम्हें भला सर्दी लगेगी
नहा कर दूल्हा ने खड़ाऊँ पहनी  कमरे में आए  कपड़े पहने
 मशरू का पायजामा  जामदानी का अँगरखा  सिर पर पगड़ी के इर्द गिर्द मोती टंके हुए  बीच में पुखराज का रंगीन नगीना  कमर में शाली पटका  पगड़ी पर फूलों का सेहरा  हाथ में लाल रेशमी रूमाल और कंधे पर हरा दुशाला  पैरों में फुँदनेदार बूट
जब दूल्हा बाहर गया तो बेगम साहब ने लड़कियों से कहा   अब चलने की तैयारी करो
 हमको बरात से पहले पहुँच जाना चाहिए
 दूल्हा की बहनें अपने अपने जोड़े पहनने लगीं
 महरियों लौंडियों को भी हुक्म हुआ कि कपड़े बदलो
 जरा देर में सुखपाल और झप्पान दरवाजे पर ला कर लगा दिए गए
 दोनों बहनें चलीं
 दाएँ बाएँ महरियाँ  मशालचियों के हाथ में मशालें  सिपाही और खिदमतगार लाल फुँदनेदार पगड़ियाँ बाँधे साथ चले
 जिस तरफ से सवारी निकल गई  गलियाँ इत्र की महक से बस गईं
 यही मालूम होता था कि परियों का उड़न खटोला है
जब दोनों बहनें समधियाने पहुँच गईं  तो नवाब साहब की माँ भी चलीं
 वहाँ दुलहिन की माँ ने इनकी पेशवाई की
 इत्र पान से खातिर हुई और डोमिनियों को नाच होने लगा
थोड़ी देर के बाद दूल्हा के यहाँ से बरात चली  सबके आगे हाथी पर निशान था
 हाथी के सामने अनार और हजारे छूट रहे थे
 हाथियों के पीछे अंगरेजी बाजेवालों की धूम थी
 फिर सजे हुए घोड़े सिर से पाँव तक जेवर से लदे चले आते थे
 साईस उनकी बाग पकड़े हुए थे और दो सिपाही इधर उधर कदम बढ़ाते चले जाते थे
 दूल्हा के सामने शहनाई बज रही थीं
 तमाशा देखने वाले यह ठाठ बाट देख कर दंग हो रहे थे
एक   भई  अच्छी बरात सजाई  और खूब आतशबाजी बनाई है
 आतशबाजी क्या बनवाई है  यों कहिए कि चाँदी गलवाई है
दूसरा   अनार तो आसमान की खबर लाता है  मगर धुआँ आसमान के भी पार हो जाता है
तख्त ऐसे थे कि जो देखता  दाँतों अँगुली दबाता
 एक हाथी ऐसा नादिर बना था कि नकल को असल कर दिखाया था
 बाज बाज तख्त आदमियों को मुगालता देते थे  खास कर चंडूबाजों का तख्त तो ऐसा बनाया था कि चंडूवालों को शर्माया
 एक चंडूबाज ने झल्ला कर कहा   इन कुम्हारों को हमसे अदावत है
 खुदा इनसे समझे
 एक महफिल की तसवीर बहुत ही खूबसूरत थी
 फर्श पर बैठे लोग नाच देख रहे हैं  बीच में मसनद बिछी है  दूल्हा तकिया लगाए बैठा है और सामने नाच हो रहा है
 सबके पीछे एक आदमी हाथी पर बैठा रुपए लुटाता आता था और शोहदे गुल मचाते थे
 एक एक रुपए पर दस दस गिरे पड़ते थे
 जान पर खेल कर पिले पड़ते थे
यह वही सुरैया बेगम हैं जो अभी कल तक मारी मारी फिरती थीं
 जिनको सारी दुनिया में कहीं ठिकाना न था  वही सुरैया बेगम आज शान से दुलहिन बनी बैठी हैं और इस धूम धाम से उनकी बरात आती है
 माँ  बाप  भाई  बहन  सभी मुफ्त में मिल गए
 इस वक्त उनके दिल में तरह तरह के खयाल आते थे   यहाँ किसी को मालूम न हो जाय कि यही सराय में रहती थी  इसी का नाम अलारक्खी भठियारी था  फिर तो कहीं की न रहूँ
 इस खयाल से उन्हें इतनी घबराहट हुई कि इधर दरवाजे पर बरात आई और उधर वह बेहोश हो गईं
 सबने दुलहिन को घर लिया
 अरे खैर तो है
 यह हुआ क्या  किसी ने मिट्टी पर पानी डाल कर सुँघाया
 दुलहिन की माँ इधर उधर दौड़ने लगी
हशमत   ऐ  वह हुआ क्या अम्माँजान
फीरोजा   अभी अच्छी खासी बैठी हुई थीं
 बैठे बैठे गश आ गया
बाहर दूल्हा ने यह खबर सुनी तो अपनी महरी को बुलवाया और समझाया कि जाके पूछो  अगर जरूरत हो तो डॉक्टर को बुलवा लूँ
 महरी ने आ कर कहा   हुजूर  अब तबियत बहाल है  मगर पसीना आ रहा हे और पानी पानी करती हैं
 नवाब साहब की जान में जान आई
 बार बार तबीयत का हाल पूछते थे
 जब दुलहिन की हालत दुरुस्त हो गई तो हमजोलियों ने दिक करना शुरू किया
जानी   आखिर इस गश का सबब क्या था
 हाँ  सब समझी
 अभी सूरत देखी नहीं और गश आने लगे
फीरोजा   ऐ नहीं  क्या जाने अगली पिछली कौन बात याद आ गई
जानी   सूरत से तो खुशी बरसती है  वह हँसी आई
 ऐ  लो वह फिर गरदन झुका ली
हशमत   यहाँ तो पाँव तले से मिट्टी निकल गई
फीरोजा   मजा तो जब आता कि निकाह के वक्त गश आता  मियाँ को बनाते तो  कि अच्छे सब्जकदम हो
अब सुनिए कि महल से बराबर खबरें आ रही हैं कि तबियत अच्छी है  मगर नवाब साहब को चैन नहीं आता
 आखिर डॉक्टर साहब को बुलवा ही लिया
 उनका महल में दाखिल होना था कि हमजोलियों ने उन पर आवाजें कसने शुरू किए
एक   मुआ सूँस है कि आदमी  अच्छे भदभद को बुलाया
दूसरी   तोंद क्या  चार आनेवाला फर्रुखाबादी तरबूज है
तीसरा   तम्बाकू का पिंडा है या आदमी है
चौथी   कह दो  र्को अच्छा हकीम बुलावें  इस जंगली हूश की समझ में क्या खाक आएगा
पाँचवीं   खुदा की मार ऐसे मुए पर
डॉक्टर साहब कुर्सी पर बैठे  नए आदमी थे  उर्दू वाजिबी ही वाजिबी समझते थे
 बोले   दारोद होते कौन जाओ
महरी   नहीं डॉक्टर साहब  दारोद तो नहीं बतातीं  मगर देखते देखते गश आ गाय
डॉक्टर   गास की को बोलते
महरी   हुजूर मैं समझती नहीं
 घास क्या
डॉक्टर   गास किसको बोलते
 तुम लोग क्या गोल माल करने माँगता
 हम जुबान देखे
फीरोजा   नौज ऐसा हकीम हो
 डॉक्टर की दुम बना है
जानी   कहो  नब्ज देखें
डॉक्टर   नाबुज कैसा बात
 हम लोग नाबुज देखना नहीं माँगता  जुबान दिखाए  जुबान  इस माफिक
डॉक्टर साहब ने मुँह खोल कर जबान बाहर निकाली
फीरोजा   मुँह काहे को घंटावेग की गड़हिया है
जानी   अरे महरी  देखती क्या है  मुँह में धुल झोंक दे
हशमत   एक दफा फिर मुँह खोले तो मैं पंखे की डंडी हलक में डाल दूँ
डॉक्टर   जिस माफिक हम जुबान दिखाया  उस माफिक हम देखना माँगता
 सब भाई लोग हँसी करता
 जुबान दिखाने में क्या बात है
फीरोजा   नवाब साहब से कहो  पहले इसके दिमाग का इलाज करें
सुरैया बेगम जब किसी तरह जबान दिखाने पर राजी न हुई तो डॉक्टर साहब ने नब्ज देख कर नुस्खा लिखा और चलते हुए
 सुरैया का जी कुछ हलका हुआ
 मगर इसी वक्त मेहमानों के साथ उन्होंने एक ऐसी औरत को देखा जो उनसे खूब वाकिफ थी  वह मैके में इनके साथ बरसों रह चुकी थी
 होश उड़ गए कि कहीं यह पूरा हाल सबसे कह दे तो कहीं की न रहूँ
 इस औरत का नाम ममोला था
 वह एक शरीर  आवाजें कसने लगी
 एक लड़के को गोद में ले कर उसके साथ खेलने लगी और बातों बातों में सुरैया बेगम को सताने लगी
 हम खूब पहचानते हैं
 सराय में भी देखा था  महल में भी देखा था
 अलारक्खी नाम था
 इन फिकरों ने सुरैया बेगम को और भी बेचैन कर दिया  चेहरे पर जर्दी छा गई
 कमरे में जा कर लेट रहीं  उधर ममोला ने भी समझा कि अगर ज्यादा छेड़ती हूँ तो दुलहिन दुश्मन हो जायगी
 चुप हो रही
बाहर महफिल जमी हुई थी
 दूल्हा ज्यों ही मसनद पर बैठा  एक हसीना नजाकत के साथ कदम उठाती मसफिल में आई
 यारों ने मुँह माँगी मुराद पाई
 एक बूढ़े मियाँ ने पोपले मुँह से कहा   खुदा खैर करें
 इस पर महफिल भर ने कहकहा लगाया और वह परी भी मुसकिरा कर बोली   बूढ़े मुँह मुँहासे  इस बुढ़ौती में भी छेड़छाड़ की सूझी
 आपने हँस कर जवाब दिया   बीबी  हम भी कभी जवान थे  बूढ़े हुए तो क्या  दिल तो वही है
यह परी नाचने खड़ी हुई तो ऐसा सितम ढाया कि सारी महफिल लोट पोट हो गई
 नौजवानों में आहिस्ता आहिस्ता बातें होने लगीं
एक   बे अख्तियार जी चाहता है कि इसके कदमों पर सिर रख दूँ
दूसरा   कल ही परसों हमारे घर न पड़ जाय तो अपना नाम बदल डालूँ  देख लेना
तीसरा   कसम खुदा की  मैं तो इसकी गुलामी करने को हाजिर हूँ  पूछो तो कहाँ से आई है
चौथा   शीन काफ से दुरुस्त है
पाँचवाँ   हमसे पूछो  मुरादाबाद से आई है
हसीना ने सुरीली आवाज में एक गजल गाई
 इस गजल ने महफिल को मस्त कर दिया
 एक साहब की आँखों से आँसू बह चले  यह वही साहब थे जिन्होंने कहा था कि हम इसे घर डाल लेंगे
 लोगों ने समझाया   भई  इस रोने धोने से क्या मतलब निकलेगा
 यह कोई शरीफ की बहू बेटी तो है नहीं  हम कल ही शिप्पा लड़ा देंगे
 मगर इस वक्त तो खुदा के वास्ते आँसू न बहाओ  वरना लोग हँसेंगे
 उन्होंने कहा   भाई  दिल को क्या करूँ  मैं तो खुद चाहता हूँ कि दिल का हाल जाहिर न हो  मगर वह मानता ही नहीं तो मेरा क्या कुसूर है
यह हजरत तो रो रहे थे
 और लोग उसकी तारीफें कर रहे थे
 एक ने कहा   यह हमारे शहर की नाक हैं
 दूसरा बोला   इसमें क्या शक
 आप बहुत ही मिलनसार  नेक  खुश मिजाज हैं
 तीसरे साहब बोले   ऐ हजरत  दूर दूर तक शोहरत हे इनकी
 अब इस शहर में जो कुछ हैं  यही हैं
इस जलसे में दो चार देहाती भी बैठे थे
 उनको यह बातें नागवार लगीं
 मुन्ने मियाँ बोले   वाह  अच्छा दस्तूर है शहर का  पतुरिया को सामने बिठा लिया
छुट्टन   हमारे देश में अगर पतुरिया को कोई बीच में बिठाए तो हुक्का पानी बंद हो जाय
गजराज   पतुरिया बैठे काहे को  पनही न खाय
नवाब   जी हाँ  शहरवाले बड़े ही बेशरम होते हैं
आगा   देहातियों की लियाकत हम बेचारे कहाँ से लाएँ
गजराज   हई है  हम लोग इज्जतदार हें
 कोई नंगे लुच्चे नहीं हैं
आगा   तो जनाब  आप शहर की मजलिस में क्यों आए
गजराज   काहे को बुलाया  क्या हम लोग बिन बुलाए आए
आगा   अच्छा  अब गुस्से को थूक दीजिए
जब ये लोग जरा ठंडे हुए  तो उस हसीना ने एक फारसी गजल गाई  इस पर एक कमसिन नवाबजादे ने जो पंद्रह सोलह साल से ज्यादा न था  ऊँची आवाज में कहा   वाह जानमन  क्यों न हो
 इस लड़के के बाप भी महफिल में बैठे थे  मगर इस लड़के के जरा भी शरम न आई
इसके बाद तायफा बदली गई
 यह आ कर महफिल में बैठ गई और इसके पीछे साजिंदे भी बैठ गए
नवाब   ऐं  खैरियत तो है
 ऐ साहब  नाचिए गाइए
हसीना   कल से तबियत खराब है
 दो एक चीजें आपकी खातिर से कहिए तो गा दूँ
नवाब   मजा किरकिरा कर दिया  तुम्हारे नाच की बड़ी तारीफ सुनी है
हसीना   क्या अर्ज करूँ
 आज तो नाचने के काबिल नहीं हूँ
यह कह कर  उसने एक ठुमरी शुरू कर दी
 इधर बड़े नवाब साहब महल में गए और जहाँ दुलहिन का पलंग था  वहाँ बैठे
 खवास ने चिकनी डली  इलायची  गिलौरियाँ पेश कीं
 इत्र की शीशियाँ सामने रखीं
 बड़े नवाब साहब हुक्का पीने लगे
सुरैया बेगम की माँ परदे की आड़ से बोली   आदाब अर्ज है
बड़े नवाब   बंदगी  खुदा करे  इसकी औलाद देखो
बेगम   खुदा आपकी दुआ कबूल करे
 शुक्र है कि इस शादी की बदौलत आपकी जियारत हुई
बड़े नवाब   दुलहिन से पूछूँ
 क्यों बेटी  मेरे लड़के से तुम्हारा निकाह होगा
 तुम उसे मंजूर करती हो
सुरैया बेगम ने इसका कुछ जवाब न दिया
 बड़े नवाब साहब ने कई मरतबा वही सवाल पूछा  मगर दुलहिन ने सिर उपर न उठाया
 आखिर जब हशमत बहू ने आ कर कहा   क्या सबको दिक करती हो  जी तो चाहता होगा कि बेनिकाह ही चल दो  मगर नखरों से बाज नहीं आती हो
 तब सुरैया बेगम ने आहिस्ता से कहा   हूँ
बड़ी बेगम   आपने सुना
बड़े नवाब   जी नहीं  जरा भी नहीं सुना
बड़ी बेगम ने कहा   आप लोग जरा खामोश हो जायँ तो नवाब साहब लड़की की आवाज सुन लें
 जब वह खामोश हो गई तो दुलहिन ने फिर आहिस्ता से कहा   हूँ
उधर नौशा के दोस्त उससे मजाक कर रहे थे
एक   आपसे जो पूछा जाय कि निकाह मंजूर है या नहीं  तो आप घंटे भर तक जवाब न दीजिएगा
दूसरा   और नहीं तो क्या  हाँ कह देंगे
तीसरा  जब लोग हाथ पैर जोड़ने लगें  तब आहिस्ते से कहना  मंजूर है
चौथा   ऐसा न हो  तुम फौरन मंजूर कर लो और उधरवाले हमारी हँसी उड़ाएँ
दूल्हा   दूल्हा तो नहीं बने मगर बरातें तो बहुत देखी हैं
 अगर आप लोगों की यही मरजी है तो मैं दो घंटे में मंजूर करूँगा
अब मेहर पर तकरार होने लगी
 दुलहिन के भाई ने कहा   मेहर चार लाख से कम न होगा
 बड़े नवाब साहब बोले   भाई  और भी बढ़ा दो  चार लाख मेरी तरफ से  पूरे आठ लाख का मेहर बँधे
निकाह के बाद किश्तियाँ आईं  किसी में दुशाला  किसी में भारी भारी हार  तश्तरियों में चिकनी डली  इलायची  पान  शीशियों में इत्र
 किस किश्ती में मिठाइयाँ और मिश्री के कूजे
 जब काजी साहब रुखसत हो गए तो दूल्हा ने पाँच अशर्फियाँ नजर दिखाईं
 नवाब साहब बाहर आए
 थोड़ी देर के बाद महल से शरबत आया
 नवाब साहब ने इक्कीस अशर्फियाँ दीं
 दुलहिन के खिदमतगार ने पाँच अशर्फियाँ पाईं
 पहले तो दुशाला माँगता रहा  मगर लोगों के समझाने से इनाम ले लिया
 दुलहिन के लिए जूठा शरबत भेजा गया
 महफिलवालों ने शरबत पिया  हार गले में डाला  इत्र लगाया और पान खा कर गाना सुनने लगे
 इतने मे अंदर से आदमी दूल्हा को बुलाने आया
 दूल्हा यहाँ से खुश खुश चला
 जब ड्योढ़ी में पहुँचा तो उसकी बहनों ने आँचल डाला और ले जा कर दुलहिन के मसनद पर बिठा दिया
 डोमिनियों ने रीत रस्म शुरू की
 पहले आरसी की रस्म अदा की
फीरोजा   कहिए   बीबी  मुँह खोलो
 मैं तुम्हारा गुलाम हूँ
नवाब   बीबी मुँह खोलो  मैं तुम्हारे गुलाम का गुलाम हूँ
हशमत   जब तक हाथ न जोड़ोगे  मुँह न खोलेंगी
मुबारक महल   ऊपर के दिल से गुलाम बनते हो  दिल से कहो तो आँखें खोल दें
नवाब   या खुदा  अब और क्योंकर कहूँ  बीबी तुम्हारा गुलाम हूँ
 खुदा के लिए जरा सूरत दिखा दो
दूल्हा ने एक दफा झूठ मूठ गुल मचा दिया  वह आँखें खोलीं  सखियों ने कहा   झूठ कहते हो  कौन कहता है  आँख खोली
डोमिनी   बेगम साहब  अब आँखें खोलिए  बेचारे गुलाम बनते बनते थक गए
 आप फकत आँख खोल दें
 वह आपको देखे  आप चाहे उन्हें न देखें
फीरोजा   वाह  दूल्हा तो चाहे पीछे देखे  यह पहले ही घूर लेंगी
आखिर सुरैया बेगम ने जरा सिर उठाया और नवाब साहब से चार आँखें होते ही शरमा कर गर्दन नीचे कर ली
नवाब   कहिए  अब आँखें खोलीं या अब भी नहीं खोलीं
फीरोजा   अभी नाहक आँखें खोलीं  जब कदमों पर टोपी रखते तब आँखें खोलती
दूल्हा ने इक्कीस पान का बीड़ा खाया  पायजामे में एक हाथ से इजारबंद डाला और तब सास को सलाम किया
 सास ने दुआ दी और गले में मोतियों का हार डाल दिया
 अब मिश्री चुनवाने की रस्म अदा हुई
 दुलहिन के कंधे  घुटने  हाथ वगैरह पर मिश्री के छोटे छोटे टुकड़े रखे गए और दूल्हा ने झुक झुकके खाए
 सुरेया बेगम को गुदगुदी मालूम हो रही थी
 सालियाँ दूल्हा को छेड़ रही थीं
 किसी ने चुटकी ली  किसी ने गुद्दी पर हाथ फेरा  यह बेचारे इधर उधर देख कर रह जाते थे
जानी   फीरोजा बेगम जैसी चरबाँक साली भी न देखीं होगी
नवाब   एक चरबाँक हो तो कहूँ  यहाँ तो जो है  आफत का परकाला है और फीरोजा बेगम का तो कहना ही क्या  सवार को घोड़े पर से उतार लें
फीरोजा   क्या तारीफ की है वाह वाह
जानी   क्या कुछ झूठ है
 तुम्हारी जबान क्या  कतरनी है
फीरोजा   और तुम अपनी कहो  दूल्हा को उसी वक्त से घूर रही हो
 उनकी नजर भी पड़ती है तुम्हीं पर
जानी   फिर पड़ा ही चाहे  पहले अपनी सूरत तो देखो
फीरोजा   सुरैया बेगम गाती खूब है और बताने में तो उस्ताद हैं  कोई कथन इनके सामने क्या नाचेगा  कहो एक घुँघरू बोले  कहो दोनों बोलें और तलवार पर तो ऐसा नाचती हैं कि बस  कुछ न पूछो
जानी   सुना  किसी कथक ने दिल लगाके नाचना सिखाया है
 नवाब साहब की चाँदी है  रोज मुफ्त का नाच देखेंगे
हशमत   भई  इतनी बेहयाई अच्छी नहीं  हँसी दिल्लगी का भी एक मौका होता है
फीरोजा   हमारी समझ ही में नहीं आता कि वह कौन सा मौका होता है  बरात के दिन न हँसें बोले तो फिर किस दिन हँसें बोलें
इस तरह हँसी दिल्लगी में रात कट गई
 सबेरे चलने की तैयारियाँ होने लगीं
 दुलहिन की माँ बहनें सब की सब रोने लगीं
 माँ ने समधिन से कहा   बहन  लौंडी देती हूँ  इस पर मिहरबानी की निगाह रहे
 वह बोलीं   क्या कहती हो
 औलाद से ज्यादा है
 जिस तरह अपने लड़कों को समझती हूँ उसी तरह इसको भी समझूँगी
 इसके बाद दूल्हा ने दुलहिन को गोद में उठा कर सुखपाल पर सवार किया
 समधिनें गले मिल कर रुखसत हुई
जब बरात दूल्हा के घर पर आई  तो एक बकरा चढ़ाया गया  इसके बाद कहारियाँ पालकी को उठा कर जनानी ड़योढ़ी पर ले गईं
 तब दूल्हा की बहन ने आ कर दुलहिन के पाँव दूध से धोए और तलवे में चाँदी की वरक लगाए
 इसके बाद दूल्हा ने दुलहिन के दामन पर नमाज पढ़ी
 फिर खीर आई  पहले दुलहिन के हाथ पर रख कर दूल्हा को खिलाई गई  फिर दूल्हा के हाथ पर खीर रखी गई और दुलहिन से कहा गया कि खाओ  तो वह शरमाने लगी
 आखिर दूल्हा की बहनों ने दूल्हा का हाथ दुलहिन के मुँह की तरफ बढ़ा दिया
 इस तरह यह रस्म अदा हुई  फिर मुँह दिखावे की रस्म पूरी हुई और दूल्हा बाहर आया
शाहजादा हुमायूँ फर की मौत जिसने सुनी  कलेजा हाथों से थाम लिया
 लोगों का खयाल था कि सिपहआरा यह सदमा बरदाश्त न कर सकेगी और सिसक सिसक कर शाहजादे की याद में जान दे देगी
 घर में किसी की हिम्मत नहीं पड़ती थी कि सिपहआरा को समझाए या तसकीन दे  अगर किसी ने डरते डरते समझाया भी तो वह और रोने लगती और कहती   क्या अब तुम्हारी यह मर्जी है कि मैं रोऊँ भी न  दिल ही में घुट घुट कर मरूँ
 दो तीन दिन तक वह कब्र पर जा कर फूल चुनती रही  कभी कब्र को चूमती  कभी खुदा से दुआ माँगती कि ऐ खुदा  शाहजादे बहादुर की सूरत दिखा दे  कभी आप ही आप मुसकिराती  कभी कब्र की चट चट बलाएँ लेती
 एक आँख से हँसती  एक आँख से रोती
 चौथे दिन वह अपनी बहनों के साथ वहाँ गई
 चमन में टहलते टहलते उसे आजाद की याद आ गई
 हुस्नआरा से बोली   बहन  अगर दूल्हा भाई आ जायँ तो हमारे दिल को तसकीन हो
 खुदा ने चाहा तो वह दो चार दिन में आना ही चाहते हैं
हुस्नआरा   अखबारों से तो मालूम होता है कि लड़ाई खतम हो गई
सिपहआरा   कल मैं अम्माँजान को भी लाऊँगी
एक उस्तानी जी भी उनके पास थीं
 उस्तानी जी से किसी फकीर ने कहा था कि जुमेरात के दिन शाहजादा जी उठेगा
 और किसी को तो इस बात का यकीन न आता था  मगर उस्तानी जी को इसका पूरा यकीन था
 बोलीं   कल नहीं  परसों बेगम साहब को लाना
सिपहआरा   उस्तानी जी  अगर मैं यहीं दस पाँच दिन रहूँ तो कैसा हो
उस्तानी   बेटा  तुम हो किस फिक्र में
 जुमेरात के दिन देखो तो  अल्लाह क्या करता है  परसों ही तो जुमेरात है  दो दिन तो बात करते कटते हैं
सिपहआरा   खुशी का तो एक महीना भी कुछ नहीं मालूम होता  मगर रंज की एक रात पहाड़ हो जाती है
 खैर  दो दिन और सही  शायद आप ही का कहना सच निकले
हुस्नआरा   उस्तानी जी जो कहेंगी  समझ बूझ कर कहेंगी
 शायद अल्लाह को इस गम के बाद खुशी दिखानी मंजूर हो
सिपहआरा ने कब्र पर चढ़ाने के लिए फूल तोड़ते हुए कहा   फूल तो दो एक दिन हँस भी लेते हैं  मगर कलियाँ बिन खिले मुरझा जाती हैं  उन पर हमें बड़ा तरस आता है
उस्तानी   जो खिले वे भी मुरझा गए  जो नहीं खिले वे भी मुरझा गए
 इनसान का भी यही हाल है  आदमी समझता है कि मौत कभी आएगी ही नहीं
 मकान बनवाएगा तो सोचेगा कि हजार बरस तक इसी बुनियाद ऐसी ही रहे  लेकिन यह खबर ही नहीं कि  सब ठाट पड़ा रह जावेगा जब लाद चलेगा बनजारा
  सबसे अच्छे वे लोग हैं जिनको न खुशी से खुशी होती है  न गम से गम
हुस्नआरा   क्यों उस्तानी जी  आप को इस फकीर की बात का यकीन है
उस्तानी   अब साफ साफ कह दूँ  आज के दूसरे दिन हुमायूँ फर यहीं न बैठे हों तो सही
हुस्नआरा   तुम्हारे मुँह में घी शक्कर  कल भी कुछ दूर नहीं है  कल के बाद ही तो परसों आएगा
सिपहआरा   बाजीजान  मुझे तो जरा यकीन नहीं आता
 भला आज तक किसी ने यह भी सुना है कि मुर्दा कब्र से निकल आया
यह बात होती ही थी कि कब्र के पास से हँसी की आवाज आई  सबको हैरत थी कि यह कहकहा किसने लगाया
 किसी की समझ में यह बात न आई
दस बजते बजते सब की सब घर लौट आईं
 यहाँ पहिले ही से एक शाह साहब बैठे हुए थे
 चारों बहनों को देखते ही महरी ने आ कर कहा   हुजूर  यह बड़े पहुँचे हुए फकीर हैं  यह ऐसी बातें कहते हैं  जिनसे मालूम होता है कि शाहजादा साहब के बारे में लोगों को धोखा हुआ था
 वह मरे नहीं हैं  बल्कि जिंदा हैं
 उस्तानी जी ने शाह साहब को अंदर बुलाया और बोलीं   आपको इस वक्त बड़ी तकलीफ हुई  मगर हम ऐसी मुसीबत में गिरफ्तार हैं कि खुदा सातवें दुश्मन को भी न दिखाए
शाह साहब   खुदा की कारसाजी में दखल देना छोटा मुँह बड़ी बात है
 मगर मेरा दिल गवाही देता है कि शाहजादा हुमायूँ फर जिंदा हैं
 यों तो यह बात मुहाल मालूम होती है  लेकिन इनसान क्या  और उसकी समझ क्या  इतना तो किसी को मालूम ही नहीं कि हम कौन हैं  फिर कोई खुदा की बातों को क्या समझेगा
उस्तानी   आप अभी तो यहीं रहेंगे
शाह साहब   मैं उस वक्त यहाँ से जाऊँगा  जब दूल्हा के हाथ में दुलहिन का हाथ होगा
उस्तानी   मगर दुलहिन को तो इस बात का यकीन ही नहीं
 आता आप कुछ कमाल दिखाएँ तो यकीन आए
शाह साहब   अच्छा तो देखिए
शाह साहब ने थोड़ी सी उरद मँगवाई और उस पर कुछ पढ़ कर जमीन पर फेंक दी
 आध घंटा भी न गुजरा था कि वहाँ की जमीन फट गई
बड़ी बेगम   अब इससे बढ़ कर क्या कमाल हो सकता है
सिपहआरा   अम्माँजान  अब मेरा दिल गवाही देता है कि शायद शाह साहब ठीक कहते हों
   हुस्नआरा से  बाजी  अब तो आप फकीरों के कमाल की कायल हुई
उस्तानी   हाँ बेटा  इसमें शक क्या है
 फकीरों का कोई आज तक मुकाबिला कर सका है
 वह लोग बादशाही की क्या हकीकत समझते हैं
शाह साहब   फकीरों पर शक उन्हीं लोगों को होता है जो कामिल फकीरों की हालत से वाकिफ नहीं  वरना फकीरों ने मुर्दों को जिंदा कर दिया है  मंजिलों से आपस में बातें की हैं  और आगे का हाल बता दिया है
बेगम साहब ने अपने रिश्तेदारों को बुलाया और यह खबर सुनाई
 इस पर लोग तरह तरह के शुबहे करने लगे
 उन्हें यकीन ही नहीं था कि मुर्दा कभी जिंदा हो सकता है
दूसरे दिन बेगम साहब ने खूब तैयारियाँ कीं
 घर भर में सिर्फ हुस्नआरा के चेहरे से रंज जाहिर होता था  बाकी सब खुश थे कि मुँह माँगी मुराद पाई
 हुस्नआरा को खौफ था  कहीं सिपहआरा की जान के लाले न पड़ जायँ
तमाम शहर में यह खबर मशहूर हो गई और जुमेरात को चार घड़ी दिन रहे से मेला जमा होने लगा
 वह भीड़ हो गई कि कंधे से कंधा छिलता था
 लोगों मे ये बातें हो रही थीं
एक   मुझे तो यकीन है कि शाहजादे आज जिंदा हो जायँगे
दूसरा   भला फकीरों की बात कहीं गलत होती है
तीसरा   और ऐसे कामिल फकीर की
चौथा   विंध्याचल पहाड़ की चोटी पर बरसों नीम की पत्तियाँ उबाल कर नमक के साथ खाई हैं
 कसम खुदा की  इसमें जरा झूठ नहीं
पाँचवाँ   सुलतान अली की बहू तीन दिन तक खून थूका कीं  वैद्य भी आए  हकीम भी आए  पर किसी से कुछ न हुआ  तब मैं जाके इन्हीं शाह साहब को बुला लाया
 जला कर एक नजर उसको देखा और बोले  क्या ऐसा हो सकता है कि सब लोग वहाँ से हट जायँ  सिर्फ मैं और यह लड़की रहे
 लड़की के बाप को शाह साहब पर पूरा भरोसा था
 सब आदमियों को हटाने लगा
 यह देख कर शाह साहब हँसे और कहा  इस लड़की को खून नहीं आता
 यह तो बिलकुल अच्छी है
 यह कह कर शाह साहब ने लड़की के सिर पर हाथ रखा  तब से आज तक उसे खून नहीं आया
 फकीरों ही से दुनिया कायम है
इतने में खबर हुई कि दुलहिन घर से रवाना हो गई हैं
 तमाशा देखने वालों की भीड़ और भी ज्यादा हो गई  उधर सिपहआरा बेगम ने घर से बाहर पाँव निकाला तो बड़ी बेगम ने कहा   खुदा ने चाहा तो आज फतह है  अब हमें जरा भी शक नहीं रहा
सिपहआरा   अम्माँजान  बस अब इधर या उधर  या तो शाहजादे को लेके आऊँगी  या वहीं मेरी भी कब्र बनेगी
बेगम   बेटी  इस वक्त बदसगुनी की बातें न करो
सिपहआरा   अम्माँजान  दूध तो बख्श दो  यह आखिरी दीदार है
 बहन  कहा सुना माफ करना  खुदा के लिए मेरा मातम न करना
 मेरी तसवीर आबनूस के संदूक में है  जब तुम हँसो बोलेा तो मेरी तसवीर भी सामने रख लिया करना
 ऐ अम्माँजान  तुम रोती क्यों हो
बहारबेगम   कैसी बातें करती हो सिपहआरा  वाह
रूहअफजा   बहन  जो ऐसा ही है तो न जाओ
बड़ी बेगम   हुस्नआरा  बहन को समझाओ
हुस्नआरा की रोते रोते हिचकी बंध गई
 मुश्किल से बोली   क्या समझाऊँ
सिपहआरा   अम्माँजान  आपसे एक अर्ज है  मेरी कब्र भी शाहजादे की कब्र के पास ही बनवाना
 जब तक तुम अपने मुँह से न कहोगी  मैं कदम बाहर न रखूँगी
बड़ी बेगम   भला बेटी  मेरे मुँह से यह बात निकलेगी
 लोगो  इसको समझाओ  इसे क्या हो गया है
उस्तानी   आप अच्छा कह दें  बस
सिपहआरा   मैं अच्छा अच्छा नहीं जानती  जो मैं कहूँ वह कहिए
उस्तानी   फिर दिल को मजबूत करके कह दो साहब
बड़ी बेगम   ना  हमसे न कहा जायगा
हुस्नआरा   बहन  जो तुम कहती हो वही होगा
 अल्लाह वह घड़ी न दिखाए  अब अब हठ न करो
सिपहआरा   मेरी कब्र पर कभी कभी आँसू बहा लिया करना बाजीजान
 मैं सोचती हूँ कि तुम्हारा दिल कैसे बहलेगा
यह कह कर सिपहआरा बहनों से गले मिली और बस की बस रवाना हुई
 जब सवारियाँ किले के फाटक पर पहुँचीं तो शाह साहब ने हुक्म दिया  कि दुलहिन घोड़े पर सवार हो कर अंदर दाखिल हो
 बेगम साहब ने हुक्म दिया  घोड़ा लाया जाय
 सिपहआरा घोड़े पर सवार हुई और घोड़े को उड़ाती हुई कब्र के पास पहुँच कर बोली   अब क्या हुक्म होता है
 खुदा आओगे या हमको भी यहीं सुलाओगे
 हम हर तरह राजी हैं
सिपहआरा का इतना कहना था कि सामने रोशनी नजर आई
 ऐसी तेज रोशनी थी कि सबकी नजर झपक गई और एक लहमे में शाहजादा हुमायूँ फर घोड़े पर सवार आते हुए दिखाई दिए
 उन्हें देखते ही लोगों ने इतना गुल मचाया कि सारा किला गूँज उठा
 सबको हैरत थी कि यह क्या माजरा है
 वह मुर्दा जिसकी कब्र बन गई हो और जिसको मरे हुए हफ्तों गुजर गए हों  वह क्यों कर जी उठा
हुस्नआरा और शाहजादे की बहन खुरशेद में बातें होने लगीं
हुस्नआरा   क्या कहूँ  कुछ समझ में नहीं आता
खुरशेद   हमारी अक्ल भी कुछ काम नहीं करती
हुस्नआरा   तुम अच्छी तरह कह सकती हो कि हुमायूँ फर यही हैं
खुरशेद   हाँ साहब  यही हें
 यही मेरा भाई है
और लोगों की भी यही हैरत हो रही थी
 अकसर आदमियों को यकीन ही नहीं आता था कि यह शहजादा हैं
एक आदमी   भाई  खुदा की जात से कोई बात बईद नहीं
 मगर यह सारी करामात शाह साहब की है
तीसरा   जभी तो दुआ में इतनी ताकत है
नवाब वजाहत हुसैन सुबह को जब दरबार में आए तो नींद से आँखें झुकी पड़ती थीं
 दोस्तों मे जो आता था  नवाब साहब को देख कर पहले मुसकिराता था
 नवाब साहब भी मुसकिरा देते थे
 इन दोस्तों में रौनकदौला और मुबारक हुसैन बहुत बेतकल्लुफ थे
 उन्होंने नवाब साहब से कहा   भाई  आज चौथी के दिन नाच न दिखाओगे
 कुछ जरूरी है कि जब कोई तायफा बुलवाया जाय तो बदी ही दिल में हो
 अरे साहब  गाना सुनिए  नाच देखिए  हँसिए  बोलिए  शादी को दो दिन भी नहीं हुए और हुजूर मुल्ला बन बैठे
 मगर यह मौलवीपन हमारे सामने न चलने पाएगा
 और दोस्तों ने भी उनकी हाँ में हाँ मिलाई
 यहाँ तक कि मुबारक हुसैन जा कर कई तायफे बुला लाए  गाना होने लगा
 रौनकदौला ने कहा   कोई फारसी गजल कहिए तो खूब रंग जमे
हसीना   रंग जमाने की जिसको जरूरत हो वह यह फिक्र करे  यहाँ तो आके महफिल में बैठने भर की देर है
 रंग आप ही आप जम जायगा
 गा कर रंग जमाया तो क्या जमाया
रौनक   हुस्न का भी बड़ा गरूर होता है  क्या कहना
हसीना   होता ही है
 और क्यों न हो  हुस्न से बढ़ कर कौन दौलत है
बिगड़े दिल   अब आपस ही में दाना बदलौवल होगा या किसी की सुनोगी भी  अब कुछ गाओ
रौनक   यह गजल शुरू करो
बहार आई है भर दे बादये गुलगूँ से पैमाना
रहे साकी तेरा लाखों बरस आबाद मैखाना
इतने में महलसरा से दूल्हा की तलबी हुई
 नवाब साहब महल में गए तो दुलहिन और दूल्हा को आमने सामने बैठाया गया
 दस्तरख्वान बिछा  चाँदी के लगन रखी गई  डोमिनियाँ आईं और उन्होंने दुलहिन के दोनों हाथों में दूल्हा के हाथ से तरकारी दी  फिर दुलहिन के हाथों से दूल्हा को तरकारी दी  तब गाना शुरू किया
अब तरकारियाँ उछलने लगीं
 दूल्हा को साली ने नारंगी खींच मारी  हशमत बहू और जानी बेगम ने दूल्हा को बहुत दिक किया
 आखिर दूल्हा ने भी झल्ला कर एक छोटी सी नारंगी फीरोजा बेगम को ताक कर लगाई
जानी बेगम   तो झेंप काहे की है
 शरमाती क्या हो
मुबारक महल   हाँ  शरमाने की क्या बात है  और है भी तो तुमको शर्म काहे की
 शरमाए तो वह जिसको कुछ हया हो
हशमत बहू   तुम भी फेंको फीरोजा बहन
 तुम तो ऐसी शरमाईं कि अब हाथ ही नहीं उठता
फीरोजा   शरमाता कौन है  क्यों जी फिर मैं भी हाथ चलाऊँ
दूल्हा   शौक से हुजूर हाथ चलाएँ  अभी तक तो जबान ही चलती थी
फीरोजा   अब क्या जवाब दूँ  जाओ छोड़ दिया तुमको
अब चारों तरफ से मेवे उछलने लगे
 सब की सब दूल्हे पर ताक ताक कर निशाना मारती थीं
 मगर दूल्हा ने बस एक फीरोजा को ताक लिया था  जो मेवा उठाया  उन्हीं पर फेंका
 नारंगी पर नारंगी पड़ने लगी
थोड़ी देर तक चहल पहल रही
फीरोजा   ऐसे ढीठ दूल्हा भी नहीं देखे
दूल्हा   और ऐसी चंचल बेगम भी नहीं देखी
 अच्छा यहाँ इतनी हैं  कोई कह दे कि तुम जैसी शोख और चंचल औरत किसी ने आज तक देखी है
फीरोजा   अरे  यह तुम हमारा नाम कहाँ से जान गए साहब
दूल्हा   आप मशहूर औरत हैं या ऐसी वैसी
 कोई ऐसा भी है जो आपको न जानता हो
फीरोजा   तुम्हें कसम है  बताओ  हमारा नाम कहाँ से जान गए
मुबारक महल   बड़ी ढीठ है
 इस तरह बातें करती हैं  जैसे बरसों की बेतकल्लफी हो
फीरोजा   ऐ तो तुमको इससे क्या  इसकी फिक्र होगी तो हमारे मियाँ को होगी  तुम काहे को काँपती जाती हो
दूल्हा   आपके मियाँ से और हमसे बड़ा याराना है
फीरोजा   याराना नहीं वह है
 वह बेचारे किसी से याराना नहीं रखते  अपने काम से काम है
दूल्हा   भला बताओ तो  उनका नाम क्या है
 नाम लो तो जानें कि बड़ी बेतकल्लुफ हो
फीरोजा   उनका नाम  उनका नाम है नवाब वजाहत हुसैन
दूल्हा   बस  अब हम हार गए  खुदा की कसम  हार गए
मुबारक महल   इनसे कोई जीत ही नहीं सकता
 जब मर्दों से ऐसी बेतकल्लुफ हैं तो हम लोगों की बात ही क्या है  मगर इतनी शोखी नहीं चाहिए
फीरोजा   अपनी अपनी तबीयत  इसमें भी किसी का इजारा है
दूल्हा   हम तो आपसे बहुत खुश हुए  बड़ी हँस मुख हो
 खुदा करे  रोज दो दो बातें हो जाया करें
जब सब रस्में हो चुकीं तो और औरतें रुखसत हुई
 सिर्फ दूल्हा और दुलहिन रह गए
नवाब   फीरोजा बेगम तो बड़ी शोख मालूम होती है
 बाज बाज मौके पर मैं शरमा जाता था
 पर वह न शरमाती थीं
 जो मेरी बीवी ऐसी होती तो मुझसे दम भर न बनती
 गजब खुदा का
 गैर मर्द से इस बेतकल्लुफी से बातें करना बुरा है
 तुमने तो पहले इन्हें काहे को देखा होगा
सुरैया   जैसे मुफ्त की माँ मिल गई और मुफ्त की बहनें बन बैठीं  वैसे ही यह भी मुफ्त मिल गईं
नवाब   मुझे तो तुम्हारी माँ पर हँसी आती थी कि बिलकुल इस तरह पेश आती थीं जैसे कोई खास अपने दामाद के साथ पेश आता है
सुरैया   आप भी तो फीरोजा बेगम को खूब घूर रहे थे
नवाब   क्यों मुफ्त में इलजाम लगाती हो  भला तुमने कैसे देख लिया
सुरैया   क्यों
 क्या मुझे कम सूझता है
नवाब   गरदन झुकाए दुलहिन बनी तो बैठी थीं  कैसे देख लिया कि मैं घूर रहा था
 और ऐसी खूबसूरत भी तो नहीं हैं
सुरैया   मुझसे खुद उसने कसमें खा कर यह बात कही
 अब सुनिए  अगर मैंने सुन पाया कि आपने किसी से दिल मिलाया  या इधर उधर सैर सपाटे करने लगे तो मुझसे दम भर भी न बनेगी
नवाब   क्या मजाल  ऐसी बात है भला
सुरैया   हाँ  खूब याद आया  भूल ही गई थी
 क्यों साहब  यह नारंगियाँ खींच मारना क्या हरकत थी
 उनकी शोखी का जिक्र करते हो और अपनी शरारत का हाल नहीं कहते
नवाब   जब उसने दिक किया तो मैं भी मजबूर हो गया
सुरैया   किसने दिक किया
 वह भला बेचारी क्या दिक करती तुमको
 तुम मर्द और वह औरतजात
नवाब   अजी  वह सवा मर्द है
 मर्द उसके सामने पानी भरे
सुरैया   तुम भी छँटे हुए हो
उसी कमरे में कुछ अखबार पड़े थे  सुरैया बेगम की निगाह उन पर पड़ी तो बोलीं   इन अखबारों को पढ़ते पढ़ाते भी हो या यों ही रख छोड़े हैं
नवाब   कभी कभी देख लेता हूँ
 यह देखो  ताजा अखबार है
 इसमें आजाद नाम के एक आदमी की खूब तारीफ छपी है
सुरैया   जरा मुझे तो देना  अभी दे दूँगी
नवाब   पढ़ रहा हूँ  जरा ठहर जाओ
सुरैया   और हम छीन लें तो
 अच्छा जोर जोर से पढ़ो  हम भी सुनें
नवाब   उन्होंने तो लड़ाई में एक बड़ी फतह पाई है
सुरैया   सुनाओ सुनाओ
 खुदा करें  वह सुर्खरू हो कर आएँ
नवाब   तुम इनको कहाँ से जानती हो  क्या कभी देखा है
सुरैया   वाह  देखने की अच्छी कहीं
 हाँ  इतना सुना है कि तुर्को की मदद करने के लिए रूम गए थे
शाहजादा हुमायूँ फर के जी उठने की खबर घर घर मशहूर हो गई
 अखबारों में जिसका जिक्र होने लगा
 एक अखबार ने लिखा  जो लोग इस मामले में कुछ शक करते है उन्हें सोचना चाहिए कि खुदा के लिए किसी मुर्दे को जिला देना कोई मुश्किल बात नहीं
 जब उनकी माँ और बहनों को पूरा यकीन है तो फिर शक की गुंजाइश नहीं रहती
दूसरे अखबार ने लिखा


 हम देखते हैं कि सारा जमाना दीवाना हो गया है
 अगर सरकार हमारा कहना माने तो हम उसको सलाह देंगे कि सबको एक सिरे से पागलखाने भेज दे
 गजब खुदा का  अच्छे अच्छे पढ़े आदमियों को पूरा यकीन है कि हुमायूँ फर जिंदा हो गए
 हम इनसे पूछते हैं  यारो  कुछ अक्ल भी रखते हो
 कहीं मुर्दे भी जिंदा होते हैं
 भला कोई अक्ल रखनेवाला आदमी यह बात मानेगा कि एक फकीर की दुआ से मुर्दा जी उठा
 कब्र बनी की बनी ही रही ओर हुमायूँ फर बाहर मौजूद हो गए
 जो लोग इस पर यकीन करते हैं उनसे ज्यादा अहमक कोई नहीं
 हम चाहते हैं कि सरकार इस मामले में पूरी तहकीकात करे
 बहुत मुमकिन है कि कोई आदमी शाहजादी बेगम को बहका कर हुमायूँ फर बन बैठा हो
 जिसके मानी यह हैं कि वह शाहजादी बेगम की जायदाद का मालिक हो गया
जिले के हुक्काम को भी इस मामले में शक पैदा हुआ
 कलेक्टर ने पुलिस के कप्तान को बुला कर सलाह की कि हुमायूँ फर से मुलाकात की जाय
 यह फैसला करके दोनों घोड़े पर सवार हुए और दन से शाहजादी बेगम के मकान पर जा पहुँचे
 हुमायूँ फर के भाई ने सबसे हाथ मिलाया और इज्जत के साथ बैठाया
 जनाने में खबर हुई तो शाहजादी बेगम ने कहा   हम शाह साहब के हुक्म के बगैर हुमायूँ फर को बाहर न जाने देंगे
लेकिन जब शाह साहब से पूछा गया तो उन्होंने साफ कह दिया कि हुमायूँ फर महलसरा से बाहर नहीं निकल सकते
 वह बाहर आए और मैंने अपना रास्ता लिया
 हाँ  साहब को जो कुछ पूछना हो  लिख कर पूछ सकते हैं
 आखिर हुमायूँ फर ने साहब के नाम पर एक रुक्का लिख कर भेजा
 साहब ने अपनी जेब से हुमायूँ फर का एक पुराना खत निकाला और दोनों खतों को एक सा पाकर बोले   अब तो मुझे यकीन आ गया कि यह शाहजादा हुमायूँ फर ही हैं  मगर समझ में नहीं आता  वह फकीर क्यों उन्हें हमसे मिलने नहीं देता
 आखिर उन्होंने हुमायूँ फर के भाई से पूछा  आपको खूब मालूम है कि हुमायूँ फर यही हैं
 लड़का हँस कर बोला   आप को यकीन ही नहीं आता तो क्या किया जाय  आप खुद चल कर देख लीजिए
शाहजादी बेगम ने जब देखा कि हुक्काम टाले न टलेंगे तो उन्होंने शाहजादा को एक कमरे में बैठा दिया
 हुक्काम बरामदे में बैउठाए गए
 साहब ने पूछा   वेल शाहजादा हुमायूँ फर  यह सब क्या बात है
शाहजादा   खुदा के कारखाने में किसी को दखल नहीं
साहब   आप शाहजादा हुमायूँ फर ही हैं या कोई और
शाहजादा   क्या खूब  अब तक शक है
साहब   हमने आपको कुछ दिया था  आपने पाया या नहीं
शाहजादा   मुझे याद नहीं
 आखिर वह कौन चीज थी
साहब   याद कीजिए
साहब ने हुमायूँ फर से और कई बातें पूछीं  मगर वह एक का भी जवाब न दे सके
 तब तो साहब को यकीन हो गय कि यह हुमायूँ फर नहीं है
आजाद पाशा को इस्कंदरिया में कई दिन रहना पड़ा
 हैजे की वजह से जहाजों का आना जाना बंद था
 एक दिन उन्होंने खोजी से कहा   भाई  अब तो यहाँ से रिहाई पाना मुश्किल है
खोजी   खुदा का शुक्र करो कि बचके चले आए  इतनी जल्दी क्या है
आजाद   मगर यार  तुमने वहाँ नाम न किया  अफसोस की बात है
खोजी   क्या खूब  हमने नाम नहीं किया तो क्या तुमने नाम किया
 आखिर आपने क्या किया  कुछ मालूम तो हो  कौन गढ़ फतह किया  कौन लड़ाई लड़े
 यहाँ तो दुश्मनों को खदेड़ खदेड़ के मारा
 आप बस मिसों पर आशिक हुए  और तो कुछ नहीं किया
आजाद   आप भी तो बुआ जाफरान पर आशिक हुए थे
मीडा   अजी  इन बातों को जाने दो  कुछ अपने मुल्क के रईसों का हाल बयान करो  वहाँ कैसे रईस हैं
खोजी   बिल्कुल तबाह  फटे हाल  अनपढ़  उनके शौक दुनिया से निराले हैं
 पतंगबाजी पर मिटे हुए  तरह तरह के पतंग बनते हैं  गोल  माहीजाल  माँगदार  भेड़िया  तौकिया  खरबूजिया  लँगोटिया  तुक्कल  ललपत्ता  कलपत्ता
 दस दस अशर्फियों के पेंच होते हैं
 तमाशाइयों की वह भीड़ होती है कि खुदा की पनाह
 पतंगबाज अपने फन के उस्ताद
 कोई ढील लड़ाने का उस्ताद है  कोई घसीट लड़ाने का यकता
 इधर पेंच पड़ा  उधर गोता देते ही कहा  वह काटा
 लूटनेवालों की चाँदी है
 एक एक दिन में दस दस सेर डोर लूटते हैं
आजाद   क्यों साहब  यह कोई अच्छी आदत है
खोजी   तुम क्या जानो  तुम तो किताब के कीड़े हो
 सच कहना  पतंग लड़ाया है कभी
आजाद   हमने पतंग की इतनी किस्में भी नहीं सुनी थीं
खोजी   इसी से तो कहता हूँ  जाँगलू हो
 भला पेटा जानते हो  किसे कहते है
आजाद   हाँ हाँ  जानता क्यों नहीं  पेटा इसी को कहते हैं न कि किसी की डोर तोड़ ली जाय
खोजी   भई  निरे गाउदी हो
मीडा   अच्छा बोलो  करते क्या हैं क्या सारा दिन पतंग ही उड़ाया करते हैं
खोजी   नहीं साहब  अफीम और चंडू कसरत से पीते हैं
आजाद   और कबूतरबाजी का तो हाल बयान करो
क्लारिसा   हमने सुना है कि हिंदोस्तान की औरतें बिलकुल जाहिल होती है
आजाद   मगर हुस्नआरा को देखो तो खुश हो जाओ
क्लारिसा   हम तो बेशक खुश होंगे  मगर खुदा जाने  वह हमको देख कर खुश होती हैं या नहीं
मीडा   नहीं  उम्मेद नहीं कि हम दोनों को देख कर खुश हों
 जब हमको और तुमको देखेंगी तो उनको बड़ा रंज होगा
क्लारिसा   मुझे क्यों नाहक बदनाम करती हो  मुझे आजाद से मतलब
 मैं तुम्हारी तरह किसी पर फिसल पड़ने वाली नहीं
मीडा   जरा होश की बातें करो
 जब उन्होंने करोड़ों बार नाक रगड़ी तब मैंने मंजूर किया
 वरना इनमें है क्या
 न हसीन  न जवान  न रंगीले
खोजी   और हम
 हमको क्या समझती हो आखिर
मीडा   तुम बड़े तरहदार जवान हो
 और तो और  डील डौल में तो कोई तुम्हारा सानी नहीं
आजाद   हम भी किसी जमाने में ख्वाजा साहब की तरह शहजोर थे  मगर अब वह बात कहाँ  अब तो मरे बूढ़े आदमी हैं
खोजी   अभी अभी क्या है  जवानी में हमको देखिएगा
आजाद   आपकी जवानी शायद कब्र में आएगी
खोजी   अजी  क्या बकते हो  अभी हमें शादी करनी है भाई
मीडा   तुम मिस क्लारिसा के साथ शादी कर लो
क्लारिस   आप ही को मुबारक रहें
आजाद   भई  यहाँ तुम्हारी शादी हो जाय तो अच्छी बात है  नहीं तो लोगों को शक होगा कि इन्हें किसी ने नहीं पूछा
खोजी   वल्लाह  यह तो तुमने एक ही सुनाई
 अब हमें शादी की जरूरत आ पड़ी
आजाद   मगर तुम्हारे लिए तो कोई खूबसूरत चाहिए जिस पर सबकी निगाह पड़े
खोजी   जी हाँ  जिसमें आपको भी घूरा घारी करने का मौका मिले
 यहाँ ऐसे अहमक नहीं हैं
 जोरू के मामले में बंदा किसी से याराना नहीं रखता
आजाद तो सैर करने चले गए
 खोजी ने मिस क्लारिसा से कहा   हमारे लिए कोई ऐसी बीवी ढूँढ़ो जिस पर सारी दुनिया के शाहजादे जान देते हों
 आजाद का खटका जरूर है  यह आदमी भाँजी मारने से बाज न आएगा
 यह तो इसकी आदत में दाखिल है कि जो औरत हमारे ऊपर रीझेगी उसको बहकाएगा
 लेकिन यह भी जानता हूँ कि जो औरत एक बार हमें देख लोगी  उसे आजाद क्या  आजाद के बाप भी न बहका सकेंगे
 मुझे देख देख कर यह हजरत जला करते हैं
क्लारिसा   आजाद तुम्हारी सी जवानी कहाँ से लाएँ
खोजी   बस बस  खुदा तुमको सलामत रखें
 खुदा करे  तुमको मेरा सा शौहर मिले
 इससे ज्यादा और क्या दुआ दूँ
क्लारिसा   कहीं तुम्हारी शामत तो नहीं आई है
खोजी   क्यों  क्या हुआ
 आखिर हममे कौन बात नहीं है  कुछ मालूम हो  अंधा हूँ  काना हूँ  लूला हूँ  लँगड़ा हूँ
 आखिर मुझमें कौन सी बात नहीं है
क्लारिसा   पहले जा कर मुँह बनवाओ
 चले हैं हमारे साथ शादी करने  कुछ पागल तो नहीं हो गए हो
खोजी   पागल
 ठीक  मेरे पागलपने का हाल मिस्र  अदन  रूम  हिंदोस्तान की औरतों से जा कर पूछ लो  आखिर कुछ देख कर ही तो वह सब मुझ पर आशिक हुई थीं
इतने में मियाँ आजाद ने आ कर पूछा   क्या बातें हो रही है
 क्लारिसा  तुम इनके फेर में न आना
 यह बड़े चालाक आदमी हैं
 यह बातों ही बातों में अपना रंग जमा लेते हैं
खोजी   खैर  अब तो तुमने इनसे कह ही दिया  वरना आज ही शादी होती
 खैर  आज नहीं  कल सही
 बिना शादी किए तो अब मानता नहीं
क्लारिसा   तो आप अपने को इस काबिल समझने लगे
खोजी   काबिल के भरोसे न रहिएगा
 मेरी जबान में जादू है
आजाद   तुम्हारे लिए तो बुआ जाफरान की सी औरत चाहिए
खोजी   अगर मिस क्लारिसा ने मंजूर न किया तो और कहीं शिप्पा लगाएँगे
 मगर मुझे तो उम्मेद है कि मिस क्लारिसा आजकल में जरूर मंजूर कर लेंगी
आजाद   अजी  मैंने तुम्हारे लिए वह औरत तलाश कर रखी है कि देख कर फड़क उठो  वह तुम पर जान देती है
 बस  कल शादी हो जायगी
खोजी बहुत खुश हुए
 दूसरे दिन आजाद ने एक गाड़ी मँगवाई
 आप दोनों मिसों के साथ गाड़ी में बैठे  खोजी को कोच बक्स पर बैठाया और शादी करने चले
 खोजी ऊपर से हटो बचो की हाँक लगाते जाते थे
 एक जगह एक बहरा गाड़ी के सामने आ गया
 यह गुल मचाते ही रहे और गाड़ी उसके कल्ले पर पहुँच गई
 आप बहुत ही बिगड़े  भला बे गीदी  अब और कुछ बस न चला तो आज जान देने आ गया
आजाद   क्या है भाई  खैरियत तो है
खोजी   अजी  आज वह बहुरूपिया नया भेस बदल कर आया  हम गला फाड़ फाड़ कर चिल्ला रहे हैं और वह सुनता ही नहीं
 तब मैं समझा कि हो न हो बहुरूपिया है
 गाड़ी के सामने अड़ जाने से उसका मतलब था कि हमें पकड़ा दे
 वह तो दो चार दिन में लोट पोट के चंगा हो जाता  मगर हमारी गाड़ी पकड़ जाती
 अब पूछो कि तुमको क्या फिक्र है  हम लोग भी तो सवार हैं
 इसका जवाब हमसे सुनिए
 मिसें तो औरत बन कर छूट जातीं  रहे हम और तुम
 तो जिसकी नजर पड़ती  हमी पर पड़ती
 तुमको लोग खिदमतगार समझते  हम रईस के धोखे में धर लिए जाते
 बस  हमारे माथे जाती
इतने में दस ग्यारह दुंबे सामने से आए
 खोजी ने चरवाहे को उसी तीखी चितवन से देखा कि खा ही जायँगे
 उसे इनका कैंड़ा देख कर हँसी आ गई
 बस आप आग ही तो हो गए
 कोचवान को डाँट बताई
 रोक ले  रोक ले
आजाद   अब क्या मुसीबत पड़ी
खोजी   इस बदमाश से कहो बाग रोक ले  मैं उस चरवाहे को सजा दे आऊँ तो बात करूँ
 बदमाश मुझे देख कर हँस दिया  कोई मसखरा समझा है
आजाद   कौन था  कौन  जरा नाम तो सुनूँ
खोजी   अब राह चलते का नाम मैं क्या जानूँ
 कहिए  उटक्करलैस कोई नाम बता दूँ
 मुझे देखा तो हँसे आप  मेरी आँखों में खून उतर आया
आजाद   अरे यार  तुम्हें देख कर  मारे खुशी के हँस पड़ा होगा
खोजी   भई  तुमने सच कहा  यही बात है
आजाद   अब बताओ  हो गधे कि नहीं  जो मैं न समझाता तो फिर
खोजी   फिर क्या  एक बेगुनाह का खून मेरी गरदन पर होता
एकाएक कोचवान ने गाड़ी रोक ली
 खोजी घबरा कर कोच बक्स से उतरे तो पायदान से दामन अटका और मुँह के बल गिरे  मगर जल्दी से झाड़ पोंछ कर उठ खड़े हुए
 आजाद और दोनों औरतें हँसने लगीं
आजाद   अजी  गर्द वर्द पोंछो  जरा आदमी बनो
 जो दुलहिन वाले देख लें तो कैसी हो
खोजी   अरे यार  गर्द वर्द तो झाड़ चुका  मगर यह तो बताओ कि यह किसकी शरारत है  मैं तो समझता हूँ  वही बहुरूपिया मेरी आँखों में धूल झोंक कर मुझे घसीट ले गया
 खैर  शाही हो ले
 फिर बीवी की सलाह से बदमाश को नीचा दिखाऊँगा
आजाद तो दोनों मिसों के साथ गाड़ी से उतरे और खोजी की ससुराल के दरवाजे पर आए
 खोजी गाड़ी के अंदर बैठे रहे
 जब अंदर से आदमी उन्हें बुलाने आया तो उन्होंने कहा   उनसे कह दो  मेरी अगवानी करने के लिए किसी को भेज दें
आजाद ने अंदर जा कर एक पँचहत्थी मोटी ताजी औरत भेज दी
 उसने आव देखा न ताव  खोजी को गाड़ी से उतारा और गोद में उठा कर अंदर ले चली
 खोजी अभी सँभलने न पाए थे कि उसने उन्हें ले जा कर आँगन में दे मारा और ऊपर से दबाने लगी
 खोजी चिल्ला चिल्ला कर कहने लगे   अम्माँजान माफ करो  ऐसी शादी पर खुदा की मार  मैं क्वाँरा ही रहूँगा
आजाद   क्या है भई  यह रो क्यों रहे हो
खोजी   कुछ नहीं भाईजान  जरा दिल्लगी हो रही थी
आजाद   अम्माँजान का लफ्ज किसी ने कहा था
खोजी   तो यहाँ तुम्हारे सिवा हिंदोस्तानी और कौन है
आजाद   और आप कहाँ के रहने वाले हैं
खोजी   मैं तुर्क हूँ
आजाद   अच्छा  जा कर दुलहिन के पास बैठो
 वह कब से गरदन झुकाए बैठी है बेचारी  और आप सुनते ही नहीं
खोजी ऊपर गए तो देखा  एक कोने में दुशाला ओढ़े दुलहिन बैठी है
 आप उसके करीब जा कर बैठ गए
 क्लारिसा और मीडा भी जरा फासले पर बैठी थीं
 ख्वाजा साहब दून की लेने लगे
 हमारे अब्बाजान सैयद थे और अम्माँजान काबुल के एक अमीर की लड़की थीं
 उनके हाथ पाँव अगर आप देखतीं तो डर जातीं
 अच्छे अच्छे पहलवान उनका नाम सुन कर कान पकड़ते थे
 सीना शेर का सा था  कमर चीते की सी  रंग बिलकुल जैसे सलजम  आँखों में खून बरसता था
 एक दफे रात को घर में चोर आया  मैं तो मारे डर के सन्नाटा खींचे पड़ रहा  मगर वाह री अम्माँजान  चोर की आहट पाते ही उस बदमाश को जा पकड़ा
 मैंने पुकार कर कहा  अम्माँजान  जाने न पाए  मैं भी आ पहुँचा
 इतने में अब्बाजान की आँख खुल गई
 पूछा   क्या है
 मैंने कहा   अम्माँजान से और एक चोर से पकड़ हो रही है
 अब्बाजान बोले   तो फिर दबके पड़े रहो  उसने चोर को कत्ल कर डाला होगा
 मैं जो जाके देखता हूँ तो लाश फड़क रही है
 जनाब  हम ऐसों के लड़के हैं
आजाद   तभी तो ऐसे दिलेर हो  सुअरों के सुअर ही होते हैं
खोजी    हँस कर  मिस क्लारिसा हमारी बातों पर हँस रही हैं
 अभी हम इनकी नजरों में नहीं जँचते
आजाद   दुलहिन आज बहुत हँसती हैं
 बड़ी हँसमुख बीवी पाई
खोजी   उर्दू तो यह क्या समझती होंगी
आजाद   आप भी बस चोंगा ही रहे
 अरे बेवकूफ  इन्हें हिंदी उर्दू से क्या ताल्लुक
खोजी   बड़ी खराबी यह है कि यहाँ जिस गली कूचे में निकल जायँ  सबकी नजर पड़ा चाहे और लोग मुझसे जला ही चाहें  इसको मैं क्या करूँ
 अगर इनको सैर कराने साथ न ले चलूँ तो नहीं बनती  ले चलूँ तो नहीं बनती
 कहीं मुझ पर किसी परीछम की निगाह पड़े और वह घूर घूर कर देखे  तो यह समझें कि कोई खास वजह है
 अब कहिए  क्या किया जाय
आजाद   दुलहिन मुँह बंद किए क्यों बैठी हैं  नाक की तो खैर है
खोजी   क्या बकते हो मियाँ  मगर अब मुझे भी शक हो गया  तुम लोग जरा समझा दो भाई कि नाक दिखा दें
मिस क्लारिसा ने दुलहिन को समझाया  तो उसने चेहरे को छिपा कर जरा सी नाक दिखा दी
 खोजी ने जा कर नाक को छूना चाहा तो उसने इस जोर के चपत दी कि खोजी बिलबिला उठे
आजाद   खुदा की कसम  बड़े बेअदब हो
खोजी   अरे मियाँ  जाओ भी
 यहाँ होश बिगड़ गए  तुमको अदब की पड़ी है  मगर यार  यह बुरा सगुन हुआ
आजाद   अरे गाउदी  यह नखरे है  समझा
खोजी    हँस कर  वाह रे नखरे
आजाद   अच्छा भाई  तुम कभी लड़ाई पर भी गए हो
खोजी   उँह  कभी की एक ही कही  क्या नन्हें बने जाते हैं
 अरे मियाँ  शाही में गुलचले मशहूर थे  अब भी जो चाँदमारी हुई  उसमें हमीं बीस रहे
आजाद   मिस मीडा हँस रही हैं  गोया तुम झूठे हो
खोजी   यह अभी छोकरी है  यह बातें क्या जानें
 अब्बाजान को खुदा बख्शे
 दो ऐसे गुर बता गए हैं जो हर जगह काम आते हैं
 एक तो यह कि जब किसी से लड़ाई हो तो पहला वार खुद करना  बात करते ही चाँटा देना
आजाद   आप तो कई जगह इस नसीहत को काम में ला चुके हैं
 एक तो बुआ जाफरान पर हाथ उठाया था
 दूसरे जैनब की नाक में दम कर दिया था
खोजी   अब मैं अपना सिर पीट लूँ  क्या करूँ
 जिस जिस जगह अपनी भलमनसी से शरमिंदा हुआ था  उन्हीं का जिक्र करते हो
 वह तो कहिए  खैरियत है कि दुलहिन उर्दू नहीं समझतीं  वरना नजरों से गिर जाता
यह फिकरा सुन कर दुलहिन मुसकिराईं तो ख्वाजा साहब अकड़ कर बोले   वल्लाह  वह हँसमुख बीवी पाई है कि जी खुश हो गया
 बात नहीं समझती  मगर हँसने लगती है
 भई  जरा आँखें भी देख लेना
आजाद   जनाब  दोनों आँखें हैं  और बिलकुल हाथी की सी
खोजी   बस यही मैं चाहता हूँ  वह क्या जिसकी बड़ी बड़ी आँखें हो
 तारीफ यह है कि जरा जरा सी आँखें हो और हँसने के वक्त बिलकुल बंद हो जायँ  मगर यार  गला कैसा है
आजाद   ऐं  क्या हिंदोस्तान में गाने की तालीम दोगे
खोजी   ऐ है  समझते तो हो ही नहीं  मतलब यह कि गरदन लंबी है या छोटी
 पहले समझ लो  फिर एतराज जड़ो
आजाद   गरदन  सिर और धड़ सब सपाट है
खोजी   यह क्या  तो क्या  छोटी गरदन की तारीफ है
आजाद   और क्या  सुना नहीं   छोटी गरदन  तंग पेशानी  हसीन औरत की यही निशानी
  क्या महावरे भी भूल गए
खोजी   महावरे कोई हमसे सीखे  आप क्या जानें  मगर खुदा के लिए जरा मुझसे अदब से बातें कीजिए  वरना यहाँ मेरी किरकिरी होगी
 और यह आप उनके करीब क्यों बैठे हैं  हटके बैठिए जरा
आजाद   क्यों साहब  आप अपनी ससुराल में हमारी बेइज्जती करते हैं
 अच्छा
 खैर  देखा जाएगा
खोजी   आप तो दिल्लगी में बुरा मान जाते हैं और मेरी आदत कंबख्त ऐसी खराब है कि बेचुहल किए रहा नहीं जाता
आजाद   खैर चलो  होगा कुछ
 मगर यार  यहाँ एक अजीब रस्म है  दुलहिन अपने दूल्हा के दोस्तों से हँस हँस कर बात करती है
खोजी   यह तो बुरी बात है  कसम खुदा की  अगर तुमने इनसे एक बात भी की होगी तो करौली ले कर अभी अभी काम तमाम कर दूँगा
आजाद   सुन तो लो  जरा सुनो तो सही
खोजी   अजी बस  सुन चुके
 इस वक्त आँखों में खून उतर आया  ऐसी दुलहिन की ऐसी तैसी  और कैसी दबकी दबकाई बैठी हैं  गोया कुछ जानती ही नहीं
आजाद   हर मुल्क की रस्म अलग अलग है
 इसमें आप ख्वाहमख्वाह बिगड़ रहे हैं
खोजी   तो आप आँखें क्या दिखाते हैं
 कुछ आपका मुहताज या गुलाम हूँ
 लूट का रुपया मेरे पास भी है  यहाँ से हिंदोस्तान तक अपनी बीवी के साथ जा सकता हूँ
 अब आप तो जायँ  मैं जरा इनसे दो दो बातें कर लूँ  फिर शादी की राय पीछे दी जायगी
आजाद उठने ही को थे कि दुलहिन ने पाँव से दामन दबा दिया
आजाद   अब बताओ  उठने नहीं देतीं  मैं क्या करूँ
खोजी    डपट कर  छोड़ दो
आजाद   छोड़ दो साहब  देखो तुम्हारे मियाँ खफा होते हैं
खोजी   अभी मुझे मियाँ न कहिए  शादी बयाह नाजुक मामला है
आजाद   पहले आपकी इनसे शादी हो जाय  फिर अगर बंदा आँख उठाके देखे तो गुनहगार
खोजी   अच्छा मंजूर  मगर इतना समझा देना कि यह बड़े कड़े खाँ हैं  नाक पर मक्खी भी नहीं बैठने देते
 मगर आप क्यों समझायेंगे
 मैं खुद ही क्यों न कह दूँ
 सुनो बी साहब  हमारे साथ चलती हो तो शर्ते माननी होंगी
 एक यह कि किसी गैर आदमी को सूरत न दिखाओ
 दूसरी यह कि मुझे जो कोई औरत देखती है  पहरों घूरा करती है  टकटकी बँध जाती है
 ऐसा न हो कि तुम्हें सौतिया डाह होने लगे
 भई आजाद  जरा इनको इनकी जबान में समझा दो
आजाद   आप जरा एक मिनट के लिए बाहर चले जाइए  तो मैं सब बातें समझा दूँ
खोजी   जी  दुरुस्त यह भर्रे लौंडों को दीजिएगा  आप ऐसे छोकड़े मेरी जेब में पड़े हैं
 और सुनिए  क्या उल्लू समझा है
 अब तुम जाओ  हम इनसे दो दो बात कर लें
आजाद बाहर चले गए तो खोजी पलंग पर दुलहिन के पास बैठे और बोले   भई  अब तो घूँघट उठा लो  जब हम तुम्हारे हो चुके तो हमसे क्या शर्म  क्यों तरसाती हो
जब दुलहिन ने अब भी घूँघट न खोला तो खोजी जरा और आगे खिसक गए   जानेमन  इस वक्त शर्म को भून खाओ  क्यों तरसाती हो  अरे  अब कब लग तरसाए रखियो जी
 कब लग तरसाए रखियो जी
दो तीन मिनट तक खोजी ने गा गा कर रिझाया मगर जब यों भी दुलहिन ने न माना तो आपने उसके घूँघट की तरफ हाथ बढ़ाया
 एकाएक दुलहिन ने उनका हाथ पकड़ लिया
 अब आप लाख जोर मारते हैं  मगर हाथ नहीं छूटता
 तब आप खुशामद की बातें करने लगे
 छोड़ दो भाई  भला किसी गरीब का हाथ तोड़ने से तुम्हें क्या मिलेगा
 और यह तो तुम जानती हो कि मैं तुमसे जोर न करूँगा
 फिर क्यों दिक करती हो  मेरा तो कुछ न बिगड़ेगा  अगर तुम्हारे मुलायम हाथ दुखने लगेंगे
यह कह कर खोजी दुलहिन के पैरों पर गिर पड़े और टोपी उतार कर उसके कदमों पर रख दी
 उनकी हरकत पर दुलहिन को हँसी आ गई
खोजी   वाह हँसी आई  नाक पर आई  बस अब मार लिया है  अब इसी बात पर गले लग जाओ
दुलहिन ने हाथ फैला दिए
 खोजी गले मिले तो दुलहिन ने इतने जोर से दबाया कि आप चीख पड़े
 छोड़ दो  छोड़ दो  चोट आ जायगी
 मगर अब की दुलहिन ने उन्हें उठा कर दे मारा और छाती पर सवार हो गई
 मियाँ खोजी अपनी बदनसीबी पर रोने लगे
 इनको रोते देख कर उसने छोड़ दिया  तब आप सोचे कि बिना अपनी जवाँमरदी दिखाए  इस पर रोब न जमेगा
 बहुत होगा  मार डालेगी  और क्या
 आपने कपड़े उतारे और पैंतरा बदल कर बोले   सुनो जी  हम शाहजादे हैं
 तलवार के धनी  बात के शूर  नाक पर मक्खी बैठ जाय तो तलवार से नाक उड़ा दें  समझीं
 अब तक मैं दिल्लगी करता था
 तुम औरत  मैं मर्द  अगर अब की तुमने जरा भी गुस्ताखी की तो आग हो जाऊँगा
 ले अब घूँघट उठा दो  वरना खैरियत नहीं है
 यह कहीं ऊँचा तो नहीं सुनती
  तालियाँ बजा कर  अजी सुनती हो  बुर्का उठाओ
ख्वाजा साहब बका किए  मगर वहाँ कुछ असर न हुआ
 तब आप बिगड़ गए और फिर पैंतरे बदलने लगे
 अब की दुलहिन ने उन्हें बगल में दबा लिया  अब आप तड़प रहे हैं  दाँत पीसते हैं  मगर गरदन नहीं छूटती
 तब आपने झल्ला कर दाँत काट खाया
 काटना था कि उसने जोर से एक थप्पड़ दिया
 ख्वाजा साहब का मुँह फिर गया
 तब आप कोसने लगे   खुदा करे तेरे हाथ टूटें
 हाय  अगर इस वक्त खुदा एक मिनट के लिए जोर दे दे तो सुर्मा बन डालूँ
मिस क्लारिसा और मीडा एक झरोखे से यह कैफियत देख रही थीं  जब खोजी पिट पिटा कर बाहर निकले तो क्लारिसा ने कहा   मुबारक हो
आजाद   कहिए  दुलहिन कैसी है
 यार  हो खुशनसीब
खोजी   खुदा करे  आप भी ऐसे खुशनसीब हों
आजाद   हमने तो बड़ी तारीफ सुनी थी  मगर तुम कुछ रंजीदा मालूम होते हो  इसका क्या सबब
खोजी   भाईजान  वहाँ तो फौजदारी हो गई
 औरत क्या  देवनी है  वल्लाह  कचूमर निकल गया
आजाद   आप तो हैं पागल  यह इस मुल्क का रिवाज है कि पहले दिन दो घंटे तक दुलहिन मियाँ को मारती है  काट खाती है  फिर मियाँ बाहर आता है  फिर जाता है
खोजी   अजी  वहाँ तो मार पीट तक हो गई  जी में तो आया था कि उठा कर दे मारूँ  मगर औरत के मुँह कौन लगे
 देखे  अब की कैसी गुजरती है  या तो वही नहीं या हमी नहीं
आजाद   क्या सच मुच फौजदारी ही पर आमादा हो
 भाई  करौली अपने साथ न ले जाना  और जो हो सो हो
खोजी   अजी  यहाँ हाथ क्या कम हैं
 करौली मर्द के लिए हैं  औरत के लिए करौली की क्या जरूरत
आजाद   बस  अब की जाके मीठी मीठी बातें करो
 हाथ जोड़ो  पैर दबाओ  फिर देखिए  कैसी खुशी होती हैं
 अब देर होती है  जाइए
ख्वाजा साहब कमरे में गए और दुलहिन के पाँव दबाने लगे
दुलहिन   हमको छोड़ कर चले तो न जाओगे
खोजी   अरे  यह तो उर्दू बोल लेती हैं  यह क्या माजरा है
दुलहिन   मियाँ  कुछ न पूछो
 हमको एक हब्शी बहका कर बेचने के लिए लिए जाता था
 बारे खुदा खुदा करके यह दिन नसीब हुआ
खोजी   अब तक तुम हमसे साफ साफ न बोलीं
 ख्वाहमख्वाह किसी भले आदमी को दिक करने से फायदा
दुलहिन   तुम्हारे साथी आजाद ने हमें जैसा सिखाया वैसा हमने किया
खोजी   अच्छा आजद
 ठहर जाओ बचा  जाते कहाँ हो
 देखो तो कैसा बदला लेता हूँ
यह कह कर खोजी ने अपनी टोपी दुलहिन के कदमों पर रख दी और बोले   बीबी  बस अब यह समझो कि मियाँ नहीं  खिदमतगार है
 मगर कब तक
 जब तक हमारी हो कर रहो
 उधर आपने तेवर बदले  इधर हम बिगड़ खड़े हुए
 मुझसे बढ़ कर मुरव्वतदार कोई नहीं  मगर मुझसे बढ़ कर शरीर भी कोई नहीं  अगर किसी ने मुझसे दोस्ती की तो उसका गुलाम हो गया  और अगर किसी ने हेकड़ी जताई तो मुझसे ज्यादा पाजी कोई नहीं
 डंडे से बात करता हूँ
 देखने में दुबला हूँ  मगर आज तक किसी ने मुझे जेर नहीं किया
 सैकड़ों पहलवानों से लड़ा  और हमेशा कुश्तियाँ निकालीं
दुलहिन   तुम्हारे पहलवान होने में शक नहीं  वह तो डील डौल ही से जाहिर है
खोजी   इसी बात पर अब घूँघट हटा दो
दुलहिन   यह घूँघट नहीं है जी  कल से हमारी मूँछ में दर्द है
खोजी   काहे में दर्द है  क्या कहा
दुलहिन   ऐ  मूँछ तो कहा  कानों की ठेठियाँ निकाल
खोजी   मूँछ क्या
 बकती क्या हो
 औरत हो या मर्द
 खुदा जाने  तुम मूँछ किसको कहती हो
दुलहिन    खोजी की मूँछ पकड़ कर  इसे कहते हैं  यह मूँछ नहीं हैं
खोजी   अल्लाह जानता है  बड़ी दिल्लगीबाज हो  मैं भी सोचता था कि क्या कहती हैं
दुलहिन   अल्लाह जानता है  मेरी मूँछों में दर्द है
ख्वाजा साहब ने गौर करके देखा तो जरा जरा सी मूँछें
 पूछा   आखिर बताओ तो जानेमन  यह मूँछ क्या है
दुलहिन   देखता नहीं  आँखें फूट गई हैं क्या
खोजी   ऐ तो बीबी  आखिर यह मूँछ कैसी
 कहता तो कहता  सुनता सिड़ी हो जाता है
 औरत हो या मर्द
 खुदा जाने  तुम मूँछ किसे कहती हो
दुलहिन   तो तुम इतना घबराते क्यों हो
 मैं मरदानी औरत हूँ
खोजी   भला औरत और मूँछ से क्या वास्ता
दुलहिन   ऐ है  तुम तो बिलकुल अनाड़ी हो  अभी तुमने औरतें देखी कहाँ
खोजी   ऐसी औरतों से बाज आए
एकाएक दुलहिन ने घूँघट उठा दिया तो खोजी की जान निकल गई
 देखा तो वही बहुरूपिया
 बोले   जी चाहता है कि करौली भोंक दूँ  कसम खुदा की  इस वक्त यही जी चाहता है
बहुरूपिया   पहले उस पारसल के रुपए लाइए जिसका लिफाफा आपने अपने नाम लिखवा लिया था
 बस  अब दाएँ हाथ से रुपए लाइए
खोजी   ओ गीदी  बस अलग ही रहना  तुम अभी मेरे गुस्से से वाकिफ नहीं हो
बहुरूपिया   खूब वाकिफ हूँ
 कमजोर  मार खाने की निशानी
खोजी   हम कमजोर हैं
 अभी चाहूँ तो गरदन तोड़के रख दूँ
 जा कर होटल वालों से तो पूछो कि किस जवाँमरदी के साथ मिस्र के पहलवानों को उठा के दे मारा
बहुरूपिया   अच्छा  अब तुम्हारी कजा आई है
 ख्वाहमख्वाह हाथ पाँव के दुश्मन हुए हो
खोजी   सच कहता हूँ  अभी तुमने मेरा गुस्सा नहीं देखा  मगर हम तुम परदेशी हैं  हमको तुमको मिल जुल कर रहना चाहिए
 तुम न जाने कैसे हिंदोस्तानी हो कि हिंदोस्तानी का साथ नहीं देते
बहुरूपिया   पारसल का रुपया दाहिने हाथ से दिलवाइए तो खैर
खोजी   अजी  तुम भी कैसी बातें करते हो   हिसाबे दोस्ताँ दर दिल अगर हम बेवफा समझे
  पारसल का जिक्र कैसा  बजाज की दुकान पर हम भी तो तुम्हारी तरफ से कुछ पूज आए थे
 कुछ तुम समझे  कुछ हम समझे
इतने में आजाद दोनों लेडियों के साथ अंदर आए
आजाद   भाई  शादी मुबारक हो
 यार  आज हमारी दावत करो
खोजी   जहर खिलाओ और दावत माँगो
 यह जो हमने आपको लाखों खतरों से बचाया उसका यह नतीजा निकला
 अब हम या तो यहीं नौकरी कर लेंगे  या फिर रूम वापस जाएँगे
 वहाँ के लोग कद्रदाँ हैं  दो चार शेर भी कह लेंगे तो खाने भर को बहुत है
 खैर  आदमी कुछ खो कर सीखता है
 हम भी खो कर सीखे  अब दुनिया में किसी का भरोसा नहीं रहा
क्लारिसा   यह मिठाइयाँ न देने की बातें हैं  यह चकमे किसी और को देना  हम बे दावत लिए न रहेंगे
खोजी   हाँ साहब  आपको क्या
 खुदा करे  जैसी बीवी हमने पाई  वैसा ही शौहर तुम पाओ  अब इसके सिवा और क्या दुआ दूँ
मीडा   हमने तो बहुत सोच समझ कर तुम्हारी शादी तजवीज की थी
खोजी   अजी  रहने भी दो
 हमें आप लोगों से कोई शिकायत नहीं  मगर आजाद ने बड़ी दगा दी
 हिंदोस्तान से इतनी दूर आए
 तब मौका पड़ा  इनके लिए जान लड़ा दी
 पोलैंड की शाहजादी के यहाँ हमीं काम आए  वरना पड़े पड़े सड़ जाते
 इन सब बातों का अंजाम यह हुआ कि हमीं पर चकमे चलने लगे
 अब चाहे जो हो  हम आजाद की सूरत न देखेंगे
चौथी के दिन रात को नवाब साहब ने सुरैया बेगम को छेड़ने के लिए कई बार फीरोजा बेगम की तारीफ की
 सुरैया बेगम बिगड़ने लगीं और बोली   अजब बेहूदा बातें हैं तुम्हारी  न जाने किन लोगों में रहे हो कि ऐसी बातें जबान से निकलती हैं
नवाब   तुम नाहक बिगड़ती हो  मैं तो सिर्फ उनके हुस्न की तारीफ करता हूँ
सुरैया   ऐ  तो कोई ढूँढ़के वैसी ही की होती
नवाब   तुम्हारे यहाँ कभी कभी आया जाया करती है
सुरैया   मुझे उस घर का हाल क्योंकर मालूम हो
 मगर जो तुम्हारे यही लच्छन हैं तो खुदा ही मालिक है
 आज ही से ये बातें शुरू हो गईं
 हाँ  सच है  घर की मुर्गी साग बराबर
 खैर  अब तो मैं आ कर फँस ही गई  मगर मुझे वही मुहब्बत है जो पहले थी
 हाँ  अब तुम्हारी मुहब्बत अलबत्ता जाती रही
नवाब   तुम इतनी समझदार हो कर जरा सी बात पर इतना रूठ गईं
 भला अगर मेरे दिल में यही होता तो मैं तुम्हारे सामने उनकी तारीफ करता  मुझे कोई पागल समझा है
 मतलब यह था कि दो घड़ी की दिल्लगी हो  मगर तुम कुछ और ही समझीं
 खुद याद रखना कि जब तक मेरी और तुम्हारी जिंदगी है  किसी और औरत को बुरी नजर से न देखूँगा
 आगे देखूँ तो शरीफ नहीं
सुरैया   वह औरत क्या जो अपने शौहर के सिवा किसी मर्द को बुरी नजरों से देखे और वह मर्द क्या जो अपनी बीवी के सिवा पराई बहू बेटी पर नजर डाले
नवाब   बस  यही हमारी भी राय है और जो लोग दस दस शादियाँ करते हैं उनको मैं अहमक समझता हूँ
सुरैया   देखना इन बातों को भूल न जाना
सुबह को दुलहिन के मैके से महरी आई और अर्ज की कि आज साली ने दूल्हा और दुलहिन को बुलाया है  पहला चाला है
बेगम    नवाब साहब की माँ  तुम्हारे यहाँ वह लड़की तो बड़े ही गजब की है  फीरोजा  किसी से दबती ही नहीं
महरी   हुजूर  अपना अपना मिजाज है
बेगम   अरे  कुछ तो शर्म हया का खयाल हो
 बेचारी फैजन को बात बात पर बनाती थी
 वह लाख गँवारों की सी बातें करे  फिर इससे क्या  जो अपने यहाँ आए उसकी खातिर करनी चाहिए  न कि ऐसा बनाए कि वह कभी फिर आने का नाम ही न ले
खुरशेद    नवाब की बहन  हमको तो उनकी बातों से ऐसा मालूम होता था कि  दबे दाँतों  नेक नहीं  आगे खुदा जाने
बेगम   यह न कहो बेटा  अभी तुमने देखा क्या है
नवाब    इशारा करके  उनकी महरी बैठी है  उसके सामने कुछ न कहो
बेगम साहब ने सुरैया बेगम को उसी वक्त रुखसत किया
 शाम को दूल्हा भी चला
 मुसाहबों ने उसकी रियासत और ठाट बाट की तारीफ करनी शुरू की
बबरअली   हुजूर  इस वक्त ईरान के शाहजादे मालूम होते हैं
नूरखाँ   इसमें क्या शक है  यह मालूम होता है कि कोई शाहजादा मसनद लगाए बैठा है
बबरअली   हुजूर  आज जरा चौक की तरफ से चलिएगा
 जरा इधर उधर कमरों से तारीफ की आवाज तो निकले
नवाब   क्या फायदा  जिसके बीवी हो  उसको इन बातों में न पड़ना चाहिए
नूरखाँ   ऐ हुजूर  यह तो रियासत का तमगा ही है
ईदू   ऐ हुजूर  यह तो गरीब आदमियों के लिए है कि एक से ज्यादा न हो  दूसरी बीवी को क्या खिलाएगा  खाक
 मगर अमीरों का तो यह जौहर है
 बादशाहों के आठ आठ नौ नौ से ज्यादा महल होते थे  एक दो की कौन कहे
 जिसे खुदा देता है वही इस काबिल समझा जाता है
इन लोगों ने नवाब साहब को ऐसा चंग पर चढ़ाया कि चौक ही से ले गए  मगर नवाब साहब ने गरदन जो नीची की तो चौक भर में किसी कमरे की तरफ देखा ही नहीं
 इस पर मुसाहबों ने हाशिए चढ़ाए   ऐ हुजूर  एक नजर तो देख लीजिए  कैसा कटाव हो रहा है
 सारी खुदाई का हाल तो कौन जाने  मगर इस शहर में तो कोई जवान हुजूर के चेहरे मोहरे को नहीं पाता
 बस  यही मालूम होती है कि शेर कछार से चला आता है
नवाब साहब दिल में सोचते जाते थे कि इन खुशामदियों से बचना मुश्किल है
 इनके फंदे में फँसे और दाखिल जहन्नुम हुए
 हमने ठान ली है कि अब किसी औरत को बुरी निगाह से न देखेंगे
 याहें हँसी दिल्लगी की और बात है
नवाब साहब ससुराल में पहुँचे  तो बाहर दीवानखाने में बैठे
 नाच शुरू हुआ और मुसाहबों ने तायफों की तारीफ के तुल बाँध दिए   जनाब  ऐसी गाने वाली अब दूसरी शहर में नहीं है  अगर शाही जमाना होता तो लाखों रुपए पैदा कर लेती और अब भी हमारे हुजूर के जहर शिनास बहुत हैं  मगर फिर भी कम हैं
 क्यों हुजूर  होली गाने को कहूँ
नवाब   जो जी चाहे  गाएँ
मुसाहब   हुजूर  फरमाते हैं  यह जो गायँगी  अपना रंग जमा लेंगी  मगर होली हो तो और भी अच्छा
नवाब   हमने यह नहीं कहा  तुम लोग हमें जलील करा दोगे
मुसाहब   क्या मजाल हुजूर  हुजूर का नमक खाते हैं  हम गुलामों से यह उम्मीद
 चाहे सिर जाता रहे  मगर नमक का पास जरूर रहेगा  और यह तो हुजूर  दो घड़ी हँसने बोलने का वक्त ही है
गनीमत जान इस मिल बैठने को
जुदाई की घड़ी सिर पर खड़ी है
इसके बाद नवाब साहब अंदर गए और खाना खाया
 साली ने एक भारी खिलअत बहनोई को और एक कीमती जोड़ा बहन को दिया
 दूसरे दिन दूल्हा दुलहिन रुखसत हो कर घर गए
कुछ दिन तो मियाँ आजाद मिस्र में इस तरह रहे जैसे और मुसाफिर रहते हैं  मगर जब कांसल को इनके आने का हाल मालूम हुआ तो उसने उन्हें अपने यहाँ बुला कर ठहराया और बातें होने लगी
कांसल   मुझे आपसे सख्त शिकायत है कि आप यहाँ आए और हमसे न मिले
 ऐसा कौन है जो आपके नाम से वाकिफ न हो  जो अखबार आता है उसमें आपका जिक्र जरूर होता है
 वह आपके साथ मसखरा कौन है
 वह बौना खोजी
आजाद ने मुसकिरा कर खोजी की तरफ इशारा किया
खोजी   जनाब  वह मसखरे कोई और होंगे और खोजी खुदा जाने  किस भकुए का नाम है
 हम ख्वाजा साहब हैं और बौने की एक ही कही
 हाय  मैं किससे कहूँ कि मेरा बदन चोर है
आजाद   क्या अखबारों में ख्वाजा साहब का जिकर रहता है
कांसल   जी हाँ  इनकी बड़ी धूम है  मगर एक मुकाम पर तो सचमुच इन्होंने बड़ा काम कर दिखाया था
 आपका दौलतखना किस शहर में है जनाब
 मुझे हैरत तो यह है कि इतने नन्हें नन्हें तो आपके हाथ पाँव  लड़ाई में आप किस बिरते पर गए थे
खोजी    मुसकिरा कर  यही तो कहता हूँ हुजूर कि मेरा बदन चोर है  देखिए जरा हाथ मिलाइए
 हैं फौलाद की अँगुलियाँ या नहीं
 अगर अभी जोर करूँ तो आपकी एक आध अँगुली तोड़ कर रख दूँ
थोड़ी देर तक वहाँ बातचीत करके आजाद चले तो खोजी ने कहा   यह आपकी अजीब आदत है कि गैरों के सामने मुझे जलील करने लगते हैं
 अगर मुझे गुस्सा आ जाता और मैं मियाँ कांसल के हाथ पाँव तोड़ देता तो बताओ कैसी ठहरती
 मैं मारे मुरव्वत के तरह देता जाता हूँ  वरना मियाँ की सिट्टी पिट्टी भूल जाती
आजाद   अजी  ऐसी मुरव्वत भी क्या जिससे हमेशा जूतियाँ खानी पड़े
 कई जगह आप पिटे  मगर मुरव्वत न छोड़ी
 एक दिन इस मुरव्वत की बदौलत आप कहीं काँजी हौस न भेजे जाइए
 अच्छा  यह अब यह पूछता हूँ कि जब सारे जमाने ने मेरा हाल सुना तो क्या हुस्नआरा ने न सुना होगा
खोजी   जरूर सुना होगा भाई  अब आज के आठवें दिन शादी लो
 मगर उस्ताद  दो एक दिन बंबई में जरूर रहना
 जरा बेगम साहब से बातें होंगी
आजाद   भाई  अब तो बीच में ठहरने का जी नहीं चाहता
खोजी   यह नहीं हो सकता  इतनी बेवफाई करना मुनासिब नहीं  वह बेचारी हम लोगों की राह देख रही होंगी
आजाद   अच्छा तो यह सोच लो कि अगर उन्होंने पूछा कि खोजी के साथ कोई औरत क्यों नहीं आई तो क्या जवाब दोगे
 हमारी तो सलाह है कि किसी को यहीं से फाँस ले चलो
खोजी   नहीं जनाब  मुझे यहाँ की औरतें पसंद नहीं
 हाँ  अपने वतन में हो तो मुजायका नहीं
आजाद   अच्छा कैसी औरत चाहते हो
खोजी   बस यही कि उम्र ज्यादा न हो
 और शक्ल सूरत अच्छी हो
आजाद   ऐसी एक औरत तो हुस्नआरा के मकान के पास है
 उसी दर्जी की बीवी है जो उनके मकान के सामने रहता है
 रंगत तो साँवली है  मगर ऐसी नमकीन कि आपसे क्या कहूँ और अभी कमसिन
 बहुत बहुत तो कोई       की होगी
खोजी   भला मीडा में और उसमें क्या फर्क है
आजाद   यह उससे दो चार बरस कमसिन हैं  बस  और तो कोई फर्क नहीं
 हाँ  यह गोरी हैं और उसका रंग साँवला है
खोजी   भला नाम क्या है
आजाद   नाम है शिताबजान
खोजी   तब तो भाई  हम हाजिर हैं
 मगर पक्की पोढ़ी बात तो हो ले पहले
आजाद   आपको इससे क्या वास्ता
 कुछ तो समझ के हमने कहा है
 हमारे पास उसका खत आया था कि अगर ख्वाजा साहब मंजूर करें तो मैं हाजिर हूँ
खोजी   तब तो भाई  बनी बनाई बात है  खुदा ने चाहा तो आज के आठवें दिन शिताबजान हमारी बगल में होंगी
आजाद   शाम को कांसल से मिल कर चले चलो आज ही
खोजी   कांसल
 हमको शिताबजान की पड़ी है  हमारे सामने खत लिखके भेज दो
 मजमून हम बताएँगे
आजाद कलम दावत ले कर बैठे
 खोजी ने खत लिखवाया और जा कर उसे डाकखाने में छोड़ आए
 तब मिस मीडा से जा कर बोले   अब हमारी खुशामद कीजिए
 आज के आठवे दिन हमारे यहाँ आपकी दावत होगी
 अच्छे से अच्छे किस्म की ब्रांडी तय कर रखिए
 शिताबजान के हाथ पिलवाऊँगा
मीडा   शिताबजान कौन
 क्या तुम्हारी बहन का नाम है
खोजी   अरे तोबा
 शिताबजान से मेरी शादी होने वाली है
 उसने मुझे भेजा था कि रूम जा कर नाम करो तो फिर निकाह होगा
 अब मैं वहाँ से नाम करके लौटा हूँ  पहुँचते पहुँचते शादी होगी
मीडा   क्या सिन होगा
 बेवा तो नहीं है
खोजी   खुदा न करे  दर्जी अभी जिंदा है
मीडा   क्या मियाँवाली है  और आप उसके साथ निकाह करेंगे
 सिन क्या है
खोजी   अभी क्या सिन है  कल की लड़की है  कोई पैंतालिस बरस की हो शायद
मीडा   बस  पैंतालीस ही बरस की
 तब तो उसे पालना पड़ेगा
खोजी   हम तो किस्मत के धनी हैं
मीडा   भला शक्ल सूरत कैसी है
खोजी   यह आजाद से पूछो
 चाँद में मैल है  उसमें मैल नहीं  मैं तो आजाद को दुआएँ देता हूँ जिनकी बदौलत शिताबजान मिलीं
यहाँ से खोजी होटलवालों के पास पहुँचे और उनसे भी वही चर्चा की
 अजी  बिलकुल साँचे की ढली है  कोई देखे तो बेहोश हो जाय
 अब आजाद के सामने उसे थोड़ा ही आने दूँगा  हरगिज नहीं
खानसामा   तुमसे बातचीत भी हुई या दूर ही से देखा
खोजी   जी हाँ  कई बार देख चुका हूँ
 बातें क्या करती है  मिश्री की डली घोलती है
होटलवालों ने खोजी को खूब बनाया
 इतनी देर में आजाद ने जहाज का बंदोबस्त किया और एक रोज दोनों परियों और ख्वाजा साहब के साथ जहाज पर सवार हुए
 सवार होते ही खोजी ने गाना शुरू किया
अरे मल्लाह लगा किश्ती मेरा महबूब जाता है
शिताबो की तमन्ना में मुझे दिल लेके आता है
मगर छोड़ा विदेशी होके ख्वाजा ने गए लड़ने
शिताबो के लिए जी मेरा कल से तिलमिलाता है
आजाद ने शह दे दे कर और चंग पर चढ़ाया
 ज्यों ज्यों उनकी तारीफ करते थे  वह और अकड़ते थे
 जहाज थोड़ी ही दूर चला था कि एक मल्लाह ने कहा   लोगों  होशियार
 तूफान आ रहा है
 यह खबर सुनते ही कितनों ही के तो होश उड़ गए और मियाँ खोजी तो दोहाई देने लगे   जहाज की दोहाई
 बेड़े की दोहाई
 समुद्र की दोहाई
 हाय शिताबजान  अरे मेरी प्यारी शिताब  दुआ माँग
यह कह कर आपने अकड़ कर आजाद की तरफ देखा
 आजाद ताड़ गए कि इस फिकरे की दाद चाहते हैं
 कहा   सुभान अल्लाह  शिताब जान के लिए शिताब  क्या खूब
खोजी   इस फन में कोई मेरी बराबरी क्या करेगा भला
 उस्ताद हूँ  उस्ताद
आजाद   और लुत्फ यह है कि ऐसे नाजुक वक्त में भी नहीं चूकते
खोजी   या खुदा  मेरी सुन ले
 यारों  रो रो कर उसकी दरगाह से दुआ माँगो कि ख्वाजा बच जायँ और शिताबजान से ब्याह हो
 खूब रोओ
आजाद   जनाब  यह क्या सबब है कि आप सिर्फ अपने लिए दुआ माँगते हैं  और बेचारों का भी तो खयाल रखिए
इतने में आँधी आ गई
 आजाद तो जहाज के कप्तान के साथ बातें कर रहे थे
 खोजी ने सोचा  अगर जहाज डूब गया तो शिताबजान क्या करेगी
 फौरन अफीम की डिबिया ली और खूब कस कर कमर में बाँध कर बोले   लो यारो  हम तो तैयार हैं
 अब चाहे आँधी आए या बगूला
 तूफान नहीं  तूफान का बाप आए तो क्या गम है
जहाज वाले तो घबराए हुए थे कि नहीं मालूम  तूफान क्या गुल खिलाए  मगर ख्वाजा साहब तान लगा रहे थे
शिताबो की तमन्ना में मेरा दिल तिलमिलाता है
आजाद   ख्वाजा साहब  आप तो बेवक्त की शहनाई बजाते हैं
 पहले तो रोए चिल्लाए और अब तान लगाने लगे
एक ठाकुर साहब भी जहाज पर सवार थे
 खोजी को गाते देख कर समझे कि यह कोई बड़े वली हैं
 कदमों पर टोपी रख दी और बोले   साईं जी  हमारे हक में दुआ कीजिए
खोजी   खुश रहो बाबा  बेड़ा पार है
आजाद ने खोजी के कान में कहा   यार  यह तो अच्छा उल्लू फँसा
 रास्ते में खूब दिल्लगी रहेगी
ठाकुर साहब बार बार खोजी से सवाल करते थे और मियाँ खोजी अनाप शनाप जवाब देते थे
ठाकुर   साईं जी  जुमे के दिन सफर करना कैसा है
खोजी   बहुत अच्छा दिन है
ठाकुर   और जुमेरात
खोजी   उससे भी अच्छा
आजाद   ठाकुर साहब  आप कब से सफर कर रहे हैं
ठाकुर   जनाब  कोई चालीस बरस हुए
आजाद   चालीस बरस सफर करते हो गए और अभी तक आप अच्छे और बुरे दिन पूछते जाते हैं
ठाकुर   सनीचर के दिन आप सफर करके देख लें
खोजी   हमने इस बारे में बहुत गौर किया है
 बुरी साइत का सफर कभी पूरा नहीं होता
ठाकुर   साईं जी  कुछ और नसीहत कीजिए  जिससे मेरा भला हो
खोजी   अच्छा सुनो  पहली बात तो यह है कि जिस दिन चाहो  सफर करो  मगर पहर रात रहे से  तुम्हारी मंजिल दूनी हो जायगी
 दूसरी नसीहत यह है कि एक बीवी से ज्यादा के साथ शादी न करना  अगर वह मर जाय तो दूसरी शादी का खयाल भी दिल में न लाना
 तीसरी बात यह है कि रात को दो घंटे तक ठंडे पानी में रह कर खुदा की याद करना
 गरमी  जाड़ा  बरसात तीनों मौसिमों में इसका खयाल रखना
 चौथी नसीहत यह है कि अच्छे खाने और अच्छे कपड़े से परहेज रखना
 खाने को जौ की रोटी और पीने को औटाया हुआ पानी काफी है
खोजी ने यह नसीहतें कुछ इस तरह कीं  गोया वह पहुँचे हुए फकीर हैं
 ठाकुर ने अपनी नोटबुक पर ये सब बातें लिख लीं और बोला   साईं जी  आपसे मुलाकात करना चाहूँ तो कैसे करूँ
खोजी   बस  लखनऊ में शिताबजान का मकान पूछते हुए चले आना
ठाकुर   शिताबजान कौन है
खोजी   कोई हों  तुम्हें इससे मतलब
यों ही ठाकुर साहब को बनाते हुए रास्ता कट गया और बंबई सामने से नजर आने लगा
 खोजी की बाँछें खिल गईं  चिल्ला कर कहा   यारों  जरा देखना  शिताबजान की सवारी तो नहीं आई है
 करीमबख्श नामी महरी साथ होगी
 अतलस का लहँगा है  कहारों की पगड़ियाँ रँगी हुई हैं  मछलियाँ जरूर लटक रही होंगी
 अरे महरी  महरी
 क्या बहरी है
लोगों ने समझाया कि साहब  अभी बंदरगाह तो आने दो
 शिताबजान यहाँ से क्योंकर सुन लेंगी
 बोले   अजी  हटो भी  तुम क्या जानो
 कभी किसी पर दिल आया हो तो समझो
 अरे नादान  इश्क के कान दो कोस तक की खबर लाते हैं  क्या शिताबजान ने आवाज न सुनी होगी
 वाह  भला कोई बात है
 मगर जवाब क्यों न दिया
 इसमें एक लिम है  वह यह कि अगर आवाज के साथ ही आवाज का जवाब दें तो हमारी नजरों से गिर जायँ
 मजा जब है कि हम बौखलाए हुए इधर उधर ढूँढ़ते और आवाज देते हों और वह हमें पीछे से एक धौल जमाएँ और तिनक कर कहें   मुड़ीकाटा  आँखों का अंधा नाम नैनसुख  गुल मचाता फिरता है  और हम धौल खा कर रहे कि देखिए सरकार  अब की धौल लगाई तो खैर जो अब लगाई तो बिगड़ जायगी
 इस पर वह झल्ला कर इस घुटी हुई खोपड़ी पर तड़ातड़ दो चार जमा दें  तब मैं हँस कर कहूँ  तो फिर दो एक जूते भी लगा दो  इसके बगैर तबीयत बेचैन है
आजाद   बिलफेल कहिए तो मैं ही लगा दूँ
खोजी   अजी नहीं  आपको तकलीफ होगी
आजाद   अल्लाह  किस मकुए को जरा भी तकलीफ हो
खोजी   मियाँ  पहले मुँह धो आओ  इन खोपड़ियों के सुहलाने के लिए परियों के हाथ चाहिए  तुम जैसे देवों के नहीं
इतने में समुद्र का किनारा नजर आया  तो खोजी ने गुल मचा कर कहा   शिताबजान साहब  आपका यह गुलाम  फर्जिदाना आदाब अर्ज
इतना कह चुके थे कि लोगों ने कहकहा लगाया और खोजी की समझ में कुछ न आया कि लोग क्यों हँस रहे हैं
आजाद से पूछा कि इस बेमौका हँसी का क्या सबब है
 आजाद ने कहा   इसका सबब है कि आपकी हिमाकत
 क्या आप शिताब के बेटे हैं जो उनको फर्जिदाना आदाब बजा लाते हैं  जोरू को कोई इस तरह सलाम करता है
खोजी    गालों पर थप्पड़ लगा कर  अररर  गजब हो गया  बुरा हुआ
 वल्लाह  इतना जलील हुआ कि क्या कहूँ
 भाई  इश्क में होश हवास कब ठीक रहते हैं  अनाप शनाप बातें मुँह से निकल ही जाती हैं  मगर खैर
 अब तो पालकी साफ साफ नजर आती है
 वह देखिए  महरी सामने डटी खड़ी है
अख्ख़ाह  अब तो महरी भी बाढ़ पर है
जहाज ने लंगर डाला और उतरने लगे
 ख्वाजा साहब दूर ही से शिताबजान को ढूँढ़ने लगे
 आजाद दोनों लेडियों को ले कर खुश्की पर आए तो बंबई के मिरजा साहब ने दौड़ कर उन्हें गले लगाया
 फिर दोनों परियों को देखकर ताज्जुब से बोले   इन दोनों को कहाँ से लाए  क्या परिस्तान की परियाँ हैं
आजाद ने अभी कुछ जवाब न दिया था कि खोजी कफन फाड़ कर बोल उठे   इधर शिताबजान  इधर  ओ करमबक्श करमफोड़ कमबख्ती के निशान  यहाँ क्यों नहीं आती
 दूर ही से बुत्ते बताती हैं
मिरजा   किसको पुकारते हो ख्वाजा साहब  मैं बुला लूँ
 क्या ब्याह लाए हो कोई परी
 मगर उस्ताद नाम तो हिंदोस्तान का है  जरा दिखा तो दो
आजाद ने खैर आफियत पूछी और दोनों आदमियों में शाहजादा हुमायूँ फर की चरचा होने लगी
 फिर लड़ाई का जिक्र छिड़ गया
उधर ख्वाजा साहब ने अफीम घोली और चुस्की लगा कर गुल मचाया   शिताबजान प्यारी  मैं तरे वारी  जल्द से आ री  सूरत दिखा री  आँसू हैं जारी
 जानमन  जिस बिस्तर पर तुम सोई थीं उसको हर रोज सूँघ लिया करता हूँ और उसी खुशबू की पर जिंदगी का दार मदार है
तेरी सी न बू किसी में पाई
सारे फूलों को सूँघता हूँ
मिरजा साहब ने कहा   आखिर यह माजरा क्या है
 जनाब ख्वाजा साहब  क्या सफर में अक्ल भी खो आए  यह आपको क्या हो गया है
 अगर सच्चे आशिक हो तो फरियाद कैसी
खोजी   जनाब  कहने और करने में जमीन आसमान का फर्क है
मिरजा
कब अपने मुँह से आशिक शिकवए बेदाद करते हैं
दहाने गैर से वह मिस्ल नै फरियाद करते हैं
खोजी   मुझसे कहिए तो ऐसे दो करोड़ शेर पढ़ दूँ  आशिकी दूसरी चीज है  शायरी दूसरी चीज
मिरजा   दो करोड़ शेर तो दस करोड़ बरस तक भी आपसे न पढ़े जाएँगे
 आप दो ही चार शेर फरमाएँ
खोजी   अच्छा तो सुनिए और गिनते जाइए  आप भी क्या कहेंगे
यही कह कहके हिजरे यार में फरियाद करते है
वह भूले हमको बैठे हें जिन्हे हम याद करते हैं
असीराने कुहन पर ताजा वह बेदाद करते हैं
रही ताकत न जब उड़ने की तब आजाद करते हैं
रकम करता हूँ जिस दम काट तेरी तेग अब्रू की
गरीबाँ चाक अपना जामए फौलाद करते हैं
सिफत होती है जानाँ जिस गजल में तेरे अब्रू की
तो हम हर बैत पर आँखों से अपनी साद करते हैं
अब भी न कोई शरमाए तो अंधेर है  दो करोड़ शेर न पढ़ कर सुनाऊँ तो नाम बदल डालूँ
 हाँ  और सुनिए
नहीं हम याद से रहते हैं गाफिल एकदम हमदम
जो बुत को भूल जाते हैं खुदा को याद करते हैं
आजाद   इस वक्त तो मिरजा साहब को आपने खूब आड़े हाथों लिया
खोजी   अजी  यहाँ कोई एक शेर पढ़े तो हम दस करोड़ शेर पढ़ते हैं
 जानते हो कहाँ के रहनेवाले हैं हम
 बंबईवालों को हम समझते क्या हैं
इतने में औरत ने खोजी को इशारे से बुलाया तो उनकी बाँछें खिल गईं
 बोले   क्या हुक्म है हुजूर
औरत   ऐ दुर हुजूर के बच्चे
 कुछ लाया भी वहाँ से  या खाली हाथ झुलाता चला आता है
खोजी   पहले तुम अपना नाम तो बताओ
औरत   ऐ लो  पहरों से नाम रट रहा है और अब पूछता है  नाम बता दो
  धप जमा कर  और नाम पूछेगा
खोजी   ऐ  तुमने तो धप लगानी शुरू की  जो कहीं अब की हाथ उठाया तो बहुत ही बेढब होगी
आजाद   अरे यार  यह क्या माजरा है
 बेभाव की पड़ने लगी
खोजी   अजी  मुहब्बत के यही मजे हैं भाईजान
 तुम यह बातें क्या जानो
मिरजा   यह आपकी ब्याहता हैं या सिर्फ मुलाकात है
शिताब   हमारे बुजुर्गों से यह रिश्ता चला आता है
मिरजा   तो यह कहो कि तुम इनकी बहन हो
खोजी   जनाब  जरा सँभल कर फरमाइएगा
 मैं आपका बड़ा लिहाज करता हूँ
शिताब   ऐ  तो कुछ झूठ भी है
 आखिर आप मेरे हैं कौन
 मुफ्त में मियाँ बनने का शौक चर्राया है
खोजी   अरे तो निकाह तो हो ले
 कसम खुदा की  लड़ाई के मैदान में भी दिल तुम्हारी ही तरफ रहता था
आजाद   हमेशा याद करते थे बेचारे
जब आजाद लेडियों के साथ गाड़ी में बैठ गए तब मिरजा ने खोजी से कहा   चलिए  वह लोग जा रहे हैं
खोजी   जा रहे हैं तो जाने दीजिए
 अब मुद्दत के बाद माशूक से मुलाकात हुई है  जरा बातें कर लूँ
 आप चलिए  मैं अभी हाजिर होता हूँ
वह लोग इधर रवाना हुए  उधर शिताबजान ने खोजी को दूसरी गाड़ी में सवार कराया और घर चलीं
 ख्वाजा साहब खुश थे कि दिल्लगी में माशूक हाथ आया
 घर पहुँच कर शिताबजान ने खोजी से कहा   अब कुछ खिलवाइए  बहुत भूख लगी है
खोजी   भई वाह  मैं सिपाही आदमी  मेरे पास सिवा ढाल तलवार  बरछी कटार के और क्या है
 या तमगे हैं  सो वह मैं किसी को दे नहीं सकता
शिताब   कमाई करने गए थे वहाँ  या रास्ता नापने
 तमगे ले कर चाटूँ  तलवार से अपनी गरदन मार लूँ  छुरी भोंक के मर जाऊँ
 छुरी तलवार से कहीं पेट भरता है
खोजी   अभी कुछ खिलवाओ पिलवाओ  जब हम रिसालदारी करेंगे तो तुमको मालोमाल कर देंगे
 अब परवाना आया चाहता है
 लड़ाई में मैंने जो बड़े बड़े काम किए वह तो तुम सुन ही चुकी होगी
 दस हजार सिपाहियों की नाक काट डाली
 उधर दुश्मन की फौज ने शिकस्त पाई  इधर मैंने करौली उठाई और मैदान में खट से दाखिल
 जिसको देखा कि बिलकुल ठंडा हो गया है  उसकी नाक उड़ा दी
 जब तक लड़ाई होती रहती थी  बंदा छिपा बैठा रहता था  कभी पेड़ पर चढ़ गया  कभी किसी झोपड़े में लुक गया
 मुफ्त में जान देना कौन सी अक्लबंदी है
 मगर लड़ाई खतम होते ही मैदान में जा पहुँचता था
 जिस शहर में जाता था  शहर भर की औरतें मेरे पीछे पड़ जाती थीं  मगर मैं किसी की तरफ आँख उठा कर भी न देखता था
 गरज की लड़ाई में मैंने बड़ा नाम किया  यह मेरी ही जूतियों का सदका है कि आजाद पाशा बन बैठे
 वह तो जानते भी न थे कि लड़ाई किस चिड़िया का नाम है
शिताब   मगर यह तो बताओ कि बंदूक से नाक क्योंकर काटी जाती है
खोजी   तुम इन बातों को क्या जानो  यह सिपाहियों के समझने की बातें हैं
इधर आजाद मिरजा साहब के घर पहुँचे तो बेगम साहब फूली न समाईं
 खिदमतगार ने आजाद को झुक कर सलाम किया
 दोनों दोस्त कमरे में जा कर बैठे
 मिरजा साहब ने घर में जा कर देखा तो बेगम साहब पलंग पर पड़ी थीं
 महरी से पूछा तो मालुम हुआ  आज तबियत कुछ खराब है
 बाहर आ कर आजाद से कहा   घर में सोती हैं और तबियत भी अच्छी नहीं
 मैंने जगाना मुनासिब न समझा
 आजाद समझे कि बीमारी महज बहाना है  हमसे कुछ नाराज हैं
इतने में एक चपरासी ने आ कर मिरजा साहब को एक लिफाफा दिया
 युनिवर्सिटी के रजिस्ट्रार ने कुछ सलाह करने के लिए उन्हें बुलाया था
 मिरजा साहब बोले   भाई  इस वक्त तो जाने को जी नहीं चाहता
 मुद्दत क बाद एक दोस्त आए हैं  उनकी खातिर तवाजो में लगा हुआ हूँ
 मगर जब आजाद ने कहा कि आप जाइए  शायद कोई जरूरी काम हो  तो मिरजा साहब ने गाड़ी तैयार कराई और रजिस्ट्रार से मिलने गए
इधर आजाद के पास जैनब ने आ कर सलाम किया
आजाद   हुजूर के जान माल की दुआ देती हूँ
 हुजूर तो अच्छे रहे
आजाद   बेगम साहब क्या अभी आराम ही में हैं
 अगर इजाजत हो तो सलाम कर आऊँ
जैनब   हुजूर के लिए पूछने की जरूरत नहीं  चलिए
आजाद जैनब के साथ अंदर गए तो कमरे में कदम रखते ही महरी ने कहा   वहीं बैठिए  कुर्सी आती है
आजाद   सरकार कहाँ हैं
 बेगम साहब की खिदमत में आदाब अर्ज हैं
बेगम   बंदगी
 आपको जो कुछ कहना हो कहिए  मुझे ज्यादा बातें करने की फुरसत नहीं
आजाद   खुदा खैर करे  आखिर किस जुर्म में यह खफगी है
 कौन सा गुनाह हुआ
बेगम   बस जबान न खुलवाइए  गजब खुदा का  एक खत तक भेजना कसम था  कोई इस तरह अपने अजीजों को तड़पाता है
आजाद   कुसूर माफ कीजिए  बेशक गुनाह तो हुआ  मगर मैंने सोचा कि खत भेज कर मुफ्त में मुहब्बत बढ़ाने से क्या फायदा  न जाने जिंदा आऊँ या न आऊँ  इसलिए ऐसी फिक्र करूँ कि उनके दिल से भूल ही जाऊँ
 अगर जिंदगी बाकी है तो चुटकियों में गुनाह माफ करा लूँगा
इस फिकरे ने बेगम साहब के दिल पर बड़ा असर किया
 सारा गुस्सा हवा हो गया
 जैनब को नीचे भेजा कि हुक्का भर लाओ  खवास को हुक्म दिया कि पान बनाओ
 तब मैदान खाली पा कर चिक उठा दी और बोलीं   वह कहाँ गए हैं
आजाद   किसी साहब ने बुलाया है  उनसे मिलने गए हैं
 खुदा ने मुझे यह खूब मौका दिया
बेगम   क्या कहा  क्या कहा
 जरा फिर तो कहिएगा  जरा सनूँ तो किस चीज का मौका मिला
आजाद   यही हुजूर को सलाम करने का
बेगम   हाँ  यों बातें कीजिए  अदब के साथ
 हुस्नआरा के नाम तुमने कोई खत भेजा था
 मुझे लिखा है कि जिस दिन आएँ  फौरन तार से इत्तला देना
आजाद   अब तो यही धुन है कि किसी तरह वहाँ पहुँचूँ और जिंदगी के अरमान पूरे करूँ
बेगम   जी नहीं पहले आपका इम्तहान होगा
 आप रंगीन आदमी ठहरे  आपका एतबार ही क्या
आजाद   ओफ्फोह
 यह बदगुमानी
 खैर साहब अख्तियार है  मगर हमारे साथ चलने का इरादा है या नहीं
बेगम   नहीं साहब  यह हमारे यहाँ का दस्तूर नहीं
 बहनोई के साथ जवान सालियाँ सफर नहीं करती
 वक्त पर उनके साथ आ जाऊँगी
आजाद   खैर  इतनी इनायत क्या कम है
 अब आप जा कर परदे में बैठिए  मैं दीवाना हो जाऊँगा
बेगम   क्यों साहब  यही आपका इश्क है
 इसी बूते पर इम्तहान दीजिएगा
बेगम साहब ने वहाँ ज्यादा देर तक बैठना मुनासिब न समझा
 आजाद भी बाहर चले गए
 खिदमतगार ने हुक्का भर दिया
 पलंग पर लेटे लेटे हुक्का पीने लगे तो खयाल आया कि आज मुझसे बड़ी गलती हुई  अगर मिरजा साहब मुझे घूरते देख लेते तो अपने दिल में क्या कहते
 अब यहाँ ज्यादा ठहरना गलती है
 खुदा करे  आज के चौथे दिन वहाँ पहुँच जाऊँ
 बेगम साहब ने मुझे हिकारत की निगाह से देखा होगा
वह अभी यही सोच रहे थे कि जैनब ने बेगम साहब का एक खत ला कर उन्हें दिया
 लिखा था  अभी अभी मैंने सुना है कि आपके साथ दो लेडियाँ आई हैं
 दोनों कमसिन हैं और आप भी जवान
 आग और फूस का साथ क्या
 अगर वाकई तुमने इन दोनों के साथ शादी कर ली है तो बड़ा गजब किया  फिर उम्मेद न रखना कि हुस्नआरा तुमको मुँह लगाएँगी
 तुमने सारी की कराई मिहनत तक खाक में मिला दी
 और अगर शादी नहीं की तो यहाँ लाए क्यों
 तुम्हें शर्म नहीं आती
 हुस्नआरा गरीब तो तुम्हारी मुहब्बत की आग में जले और तुम सौतों को साथ लाओ
क्या कहर हैं क्योंकर न उठे दर्द जिगर में
मेरी तो बगल खाली है और आपके बर में
एक आन भी मुझसे न मिलो आठ पहर में
घर छोड़के अपना रहो यों और के घर में
तुम और गैरों को साथ लाओ  तुम्हारी तरह हुस्नआरा भी अब तक शादी कर लेतीं तो तुम क्या बना लेते
 तुमको इतना भी ख्याल न रहा कि हुस्नआरा के दिल पर क्या असर होगा
 तुम्हारे हजारों चाहने वाले हैं तो उसके गाहक भी अच्छे अच्छे शाहजादे हैं
 मैंने ठान ली है कि हुस्नआरा को आपके हाल से इत्तला दूँ  और कह दूँ कि अब वह आजाद नहीं रहे  अब दो दो बगल में रहती हैं  उस पर बहू बेटियों पर बुरी निगाह रखते हैं
 अगर तुमने मेरा इतमिनान न कर दिया तो पछताओगे
यह खत पढ़ कर आजाद ने जैनब से कहा   क्यों  तुम इधर की उधर लगा लगा कर आपस में लड़वाती हो
 तुमने उनसे जाके क्या कह दिया  मुझसे भी पूछ लिया होता
जैनब   ऐ हुजूर  तो मेरा इसमें क्या कुसूर
 मुझसे जो सरकार ने पूछा  वह मैंने बयान कर दिया
 इसमें बंदी ने क्या गुनाह किया
आजाद   खैर  तो हुआ सो हुआ  लाओ कलम दावात
आजाद ने उसी वक्त इस खत का जवाब लिखा   बेगम साहब की खिदमत में आदाब अर्ज करता हूँ
 आप मुझ पर बेवफाई का इलजाम लगाती हैं
 आपको शायद यकीन न आएगा  मगर अकसर मुकामों पर ऐसी ऐसी परियाँ मुझ पर रीझी हें कि अगर हुस्नआरा का सच्चा इश्क न होता तो मैं हिंदोस्तान में आने का नाम न लेगा  मगर अफसोस है कि मेरी कुल मिहनत बेकार गई
 मेरा खुदा जानता है  जिन जिन जंगलों  पहाड़ों पर मैं गया  कोई कम गया होगा
 हफ्तों एक अँधेरी कोठरी मे कैद रहा  जहाँ किसी जानदार की सूरत नजर न आती थी
 और यह सब इसलिए कि एक परी मुझसे शादी करना चाहती थी और मैं इन्कार करता था कि हुस्नआरा को क्या मुँह दिखाऊँगा
 यह दोनों लेडियाँ जो मेरे साथ हैं  उन्होंने मुझ पर बड़े बड़े एहसान किए हैं
 गाढ़े वक्त में काम आई हैं  वरना आज आजाद यहाँ न होता
 मगर इतने पर भी आप नाराज हो रही हैं  इसे अपनी बदनसीबी के सिवा और क्या कहूँ
 खुदा के लिए कहीं हुस्नआरा को न लिख भेजना
 और अगर यही चाहती हो कि मैं जान दूँ तो साफ साफ कह दो
 हुस्नआरा को लिखने से क्या फायदा
 और क्या लिखूँ
 तबीयत बेचैन है
बेगम साहब ने यह खत पढ़ा तो गुस्सा ठंडा हो गया  छमछम करती हुई परदे के पास आ कर खड़ी हुई तो देखा   आजाद सिर पर हाथ रख कर रो रहे हैं
 आहिस्ता से पुकारा   आजाद
जैनब   हुजूर  देखिए कौन सामने खड़ा है
 जरी उधर निगाह तो कीजिए
बेगम   आजाद  जो रोए तो हमीं को है है करे
 जैनब  जरा सुराही तो उठा ला  मुँह पर छींटे दे
जैनब   हुजूर  क्या गजब कर रहे हैं  वह सामने कौन खड़ा है
आजाद    बेगम साहब की तरफ रुख कर के  क्या हुक्म है
बेगम   मेरा तो कलेजा धक धक कर रहा है
आजाद   कोई बात नहीं
 खुदा जाने  इस वक्त क्या याद आया
 आपको तकलीफ होती है  आप जायँ  मैं बिलकुल अच्छा हूँ
बेगम   अब चोंचले रहने दो  मुँह धो डालो  वाह  मर्द हो कर आँसू बहाते हो
 तुमसे तो छोकरियाँ अच्छी
 यह तुम लड़ाई में क्या करते थे
आजाद   जलाओ और उस पर ताने दो
बेगम   क्या खूब  जलाने की एक ही कही
 जलाते तुम हो या मैं
 एक छोड़ दो दो
 वहाँ से लाए  ऊपर से बातें बनाते हो  मुँह दिखाने काबिल नहीं रखा अपने को हुस्नआरा ने उड़ती खबर पाई थी कि आजाद ने किसी औरत को ब्याह लिया तो पछाड़ें खाने लगीं
 एक तुम हो कि जोड़ी साथ लाए और ऊपर से कहते हो  जलाओ
 तुम्हें शर्म भी नहीं आती
आजाद   क्या टेढ़ी खीर है  न खाते बने  न छोड़ते बने
बेगम   तो फिर साफ साफ क्यों नहीं बता देते
आजाद   ब्याहता बीवी हैं दोनों  और क्या कहें
बेगम   अच्छा साहब  ब्याहता बीवी नहीं  दोनों आपकी बहनें सही  अब खुश हुए
 बरसों बाद आए तो एक काँटा साथ लेके
 भला सोचो  मैं चुपकी हो रहूँ तो हुस्नआरा क्या कहेगी कि वाह बहन  तुमने हमको लिखा भी नहीं
 लेकिन दो में क्या फायदा होगा तुम्हें
आजाद   आप दिल्लगी करती हैं और मैं चुप हूँ
 फिर मेरी भी जुबान खुलेगी
बेगम   तुम हमको सिर्फ इतना बतला दो कि यह दोनों यहाँ किस लिए आई हैं  तो मैं चुप ही रहूँ
आजाद   तो उन दोनों को यहाँ बुला लाऊँ
बेगम   उनको आने दो  उनसे सलाह लेके जवाब दूँगी
आजाद   तो क्या आप हममें और उनमें कोई फर्क समझती हैं
 मैं तो तुमको और हुस्नआरा को एक नजर से देखता हूँ
बेगम   बस  अब मैं कह बैठूँगी
 बड़े बेशर्म हो  छँटे हुए बेहया
इतने में जैनब ने आ कर कहा   मिरजा साहब आ गए
 बेगम साहब झपट कर कोठे पर हो रहीं और आजाद बारादरी में आ कर लेट रहे
मिरजा   आपने अभी तक हम्माम किया या नहीं
 बड़ी देर हो गई है
 जिस तरफ जाता हूँ  लोग गाड़ी रोक कर आपका हाल पूछने लगते हैं
 कल शाम को सब लोग आपसे टाउनहाल में मिलना चाहते हैं
 हाँ यह तो फरमाइए  यह दोनों परियाँ कौन हैं
 एक तो उनमें से किसी और मुल्क की मालूम होती है
आजाद   एक तो रूस की है और दूसरी कोहकाफ की
मिरजा   यार  बुरा किया
 हुस्नआरा सुनेंगी तो क्या कहेंगी
इधर तो यह बातें हो रही थीं  उधर शिताबजान ने खोजी से कहा  जरा अकेले में चलिए  आपसे कुछ कहना है
 खोजी ने कहा   खुदा की कुदरत है कि माशूक तक हमसे अकेले में चलने को कहते हैं
 जो हुक्म हो  बजा लाऊँ
 अगर तोप के मोहरे पर भेज दो तो अभी चला जाऊँ
 यह तो कहो  तुम्हारे सबब से चुप हूँ  नहीं अब तक दस पाँच को कत्ल कर चुका होता
यह कह कर ख्वाजा साहब झपट कर बाहर निकले
 इत्तिफाक से एक गाड़ीवान आहिस्ता आहिस्ता गाड़ी हाँकता चला जाता था
 खोजी उसे गालियाँ देने लगे   भला बे गीदी  भला  खबरदार जो आज से यह अेबदबी की
 तू जानता नहीं  हम कौन हैं
 हमारे मकान की तरफ से गाता हुआ निकलता है
 हमें भी रिआया समझ लिया है
 भला बी शिताबजान गाड़ी की घड़घड़ाहट सुनेंगी तो उनके कानों को कितना नागवार लगेगा
 गाड़ीवाला पहले तो घबराया कि यह माजरा क्या है
 गाड़ी रोक कर खोजी की तरफ घूरने लगा
 मगर जब ख्वाजा साहब झपट कर गाड़ी के पास पहुँचे  और चाहा कि लकड़ी जमाएँ कि उसने इनके दोनों हाथ पकड़ लिए
 अब आप सिटपिटा रहे हैं और वह छोड़ता ही नहीं
खोजी   कह दिया  खैर इसी में है कि हमारा हाथ छोड़ दो  वरना बहुत पछताओगे
 मैं जो बिगड़ूँगा तो एक पलटन के मनाए भी न मानूँगा
गाड़ीवान   हाथ तो अब तुम्हारे छुड़ाए नहीं छूट सकता
खोजी   लाना तो मेरी करौली
गाड़ीवान   लाना तो मेरा ढाई तलेवाला चमरौधा
खोजी   शरीफों में ऐसी बातें नहीं होतीं
गाड़ीवान   शरीफ कभी तुम्हारे बाप भी थे कि तुम्हीं शरीफ हुए
खोजी   अच्छा  हाथ छोड़ दो
 वरना इतनी करौलियाँ भोंकूँगा कि उम्र भर याद करोगे
गाड़ीवान ने इस पर झल्ला कर खोजी का हाथ मरोड़ना शुरू किया
 खोजी की जान पर बन आई  मगर क्या करें
 सबसे ज्यादा ख्याल इस बात का था कि कहीं शिताबजान न देख लें  नहीं तो बिलकुल नजरों से गिर जाऊँ
खोजी   कहता हूँ  हाथ छोड़ दे  मैं कोई ऐसा वैसा आदमी नहीं हूँ
गाड़ीवान   मैं तो गाता हुआ चला जाता था
 आपने गालियाँ क्यों दीं
खोजी   हमारे घर की तरफ से क्यों गाते जाते थे
गाड़ीवान   आप मना करने वाले कौन
 क्या किसी की जबान बंद कर दीजिएगा
बारे कई आदमियों ने गाड़ीवान को समझा कर खोजी का हाथ छुड़ाया
 खोजी झाड़ पोंछ कर अंदर गए और शिताबजान से बोले   मैं बात पीछे करता हूँ  करौली पहले भोकता हूँ
 पाजी गाता हुआ जाता था
 मैंने पकड़ कर इतनी चपतें लगाईं कि भुरता ही बना दिया
 मेरे मुँह में आग बरसती है
 अच्छा  अब यह फरमाइए कि किस नेकबख्त बदनसीब से तुम्हारी शादी पहले हुई थी वह अब कहाँ है और कैसा आदमी था
शिताबजान   यह तो मैं पीछे बतलाऊँगी
 पहले यह फरमाइए कि उसको नेकबख्त कहा तो बदनसीब क्यों कहा
 जो नेकबख्त है वह बदनसीब कैसे हो सकता है
खोजी   कसम खुदा की  मेरी बातें जवाहिरात में तोलने के काबिल हैं
 नेकबख्त इसलिए कहा कि तुम जैसी बीवी पाई
 बदनसीब इसलिए कहा कि या तो वह मर गया या तुमने उसे निकाल बाहर किया
शिताबजान   अच्छा सुनिए  पहले मेरी शादी एक खूबसूरत जवान के साथ हुई थी
 जिसकी नजर उस पर पड़ी  रीझ गया
खोजी   यहाँ भी तो वही हाल है
 घर से निकलना मुश्किल है
शिताबजान   हाजिर जवाब ऐसा था कि बात की बात में गजलें कह डालता था
खोजी   यह बात मुझमें भी है
 दस हजार शेर एक मिनट में कह दूँ  एक कम न एक ज्यादा
शिताबजान   मैं यह कब कहती हूँ कि तुम उससे किसी बात में कम हो
 अव्वल तो जवान गभरू  अभी मसें भींगती हैं
 आदमी क्या  शेर मालूम होते हो
 फिर सिपाही आदमी हो  उस पर शायर भी हो
 बस जरा झल्ले हो  इतनी खराबी है
खोजी   अगर मेरा हुक्म मानती हो तो मोम हो जाऊँगा
 हाँ  लड़ोगी तो हमारा मिजाज बेशक झल्ला है
शिताबजान   मियाँ  मैं लौंडी बनके रहूँगी
 मुझसे लड़ाई झगड़े से वास्ता
 मगर यह बताओ कि रहोगे कहाँ
 मैं बंबई में रहूँगी
 तुम्हारे साथ मारी मारी न फिरूँगी
खोजी   तुम जहाँ रहोगी  वहीं मैं रहूँगा  मगर
शिताबजान   अगर मगर मैं कुछ नहीं जानती
 एक तो तुमको अफीम न खाने दूँगी
 तुमने अफीम खाई और मैंने किसी बहाने से जहर खिला दिया
खोजी   अच्छा न खाएँगे
 कुछ जरूरी है कि अफीम खाए ही
 न खाई  पी ली  चलो छुट्टी हुई
शिताबजान   पीने भी न दूँगी
 दूसरी शर्त यह है कि नौकरी जरूर करो  बगैर नौकरी के गुजारा नहीं
 तीसरी शर्त यह है कि मेरे दोस्त और रिश्तेदार जो आते हैं  बदस्तूर आया करेंगे
खोजी   वाह  कहीं आने न दूँ
 इन बदमाशों को फटकने न दूँगा
शिताबजान   अच्छा तो कल मेरे घर चलो  वहीं हमारा निकाह होगा
दूसरे दिन खोजी शिताबजान के साथ उसके घर चले
 बंबई से कई स्टेशन के बाद शिताबजान गाड़ी से उतर पड़ी और खोजी से कहा   अब आपके पास जितने रुपए पैसे हों  चुपके से निकाल कर रख दो
 मेरे घरवाले बिना नजराना लिए शादी न करेंगे
खोजी ने देखा कि यहाँ बुरे फँसे
 अब अगर कहते हैं कि मेरे पास रुपए नहीं हैं तो हेठी होती है
 उन्होंने समझा था कि शादी का दो घड़ी मजाक रहेगा  मगर अब जो देखा कि सचमुच शादी करनी पड़ेगी तो चौकन्ने हुए
 बोले   मैं तो दिल्लगी करता था जी
 शादी कैसी और ब्याह कैसा
 कुछ ऊपर साठ बरस का तो मेरा सिन है  अब भला मैं शादी क्या करूँगा
 तुम अभी जवान हो  तुमको सैकड़ों जवान मिल जाएँगे
शिताबजान   तुमको इससे मतलब क्या
 इसकी मुझे फिक्र होनी चाहिए
 जब मेरा तुम पर दिल आया और तुम भी निकाह करने पर राजी हुए तो अब इनकार करना क्या माने
 अच्छे हो तो मेरे  बुरे हो तो मेरे
मियाँ खोजी घबराए  सिट्टी पिट्टी भूल गई
 अपनी अक्ल पर बहुत पछताए और उसी वक्त आजाद के नाम यह खत लिखा   मेरे बड़े भाई साहब  सलाम
 मेरी आँख से अब गफलत का परदा उठ गया
 मैं कुछ ऊपर साठ बरस का हूँगा
 इस सिन में निकाह का ख्याल सरासर गैर मुनासिब है
 मगर शिताबजान मुझ पर बुरी तरह आशिक हो गई है
 उसका सबब यह है कि जिस तरह मेरा जिस्म चोर है उसी तरह मेरी सूरत भी चोर है
 मुझे कोई देखे तो समझे कि हड्डियाँ तक गल गई हैं  मगर आप खूब जानते हैं कि इन्हीं हड्डियों के बल पर मैंने मिस्र के नामी पहलवान को लड़ा दिया और बुआ जाफरान जैसी देवनी की लातें सहीं
 दूसरा होता  तो कचूमर निकल जाता
 उसी तरह मेरी सूरत में भी यह बात है कि जो देखता है  आशिक हो जाता है
 मैं खुद सोचता हूँ कि यह क्या बात है  मगर कुछ समझ में नहीं आता
 खैर  अब आपसे यह अर्ज है कि खत देखते मेरी मदद के लिए दौड़ो  वरना मौत का सामना है
 सोचा था कि शादी न होगी तो लोग हँसेंगे कि आजाद तो दो दो साथ लाए और ख्वाजा साहब मोची के मोची रहे
 लेकिन यह क्या मालूम था कि यह शादी मेरे लिए जहर होगी
 जरा शर्तें तो सुनिए   अफीम छोड़ दो और नौकरी कर लो
 अब बताइए कि अफीम छोड़ दूँ तो जिंदा कैसे रहूँ
 अब रही नौकरी
 यहाँ लड़कपन से फिकरेबाजों की सोहबत में रहे
 गप्पे उड़ाना  बातें बनाना  अफीम की चुस्की लगाना हमारा काम है
 भला हमसे नौकरी क्या होगी  और करना भी चाहें तो किसकी नौकरी करें
 सरकारी नौकरी तो मिलने से रही  वहाँ तो आदमी पचपन साल का हुआ और निकाला गया  और यहाँ पचपन और दस पैंसठ बरस के हैं
 हम तो इसी काम के हैं कि किसी नवाबजादे की सोहबत में रहें और उसको ऐसा पक्का रईस बना दें कि वह भी याद करे
 चंडू का कवाम हमसे बनवा ले  अफीम ऐसी पिलाएँ कि उम्र भर याद करे  रहा यह कि हम जमा खर्च लिखें  यह हमसे न होगा  जिसको अपना काम गारत कराना हो वह हमें नौकर रखे
 इसलिए अगर मेरा गला यहाँ से छुड़ा दो तो बड़ा एहसान हो
 खुदा जाने  तुम लोग मुझे क्यों खाक में मिलाते हो  तुम्हारे साथ रूम गया  तुम्हारी तरफ से लड़ा भिड़ा  वक्त बेवक्त काम आया और अब तुम मुझे जबह किए देते हो
यह खत लिख कर शिताबजान को दिया और आजाद के पास जल्द पहुँचा दो
 शादी के मामले में उनसे कुछ सलाह करनी है
शिताबजान   सलाह की क्या जरूरत है भला
खोजी   शादी ब्याह कोई खाला जी का घर नहीं है  जरा आदमी को इस बारे में ऊँच नीच सोच लेना चाहिए  मैंने सिर्फ यह पूछा है कि तुम्हारी शर्तें मंजूर करूँ या नहीं
शिताबजान   अच्छा जाओ  मैं कोई शर्त नहीं करती
खोजी   अब मंजूर  दिल से मंजूर  मगर यह खत तो भेज दो
अब सुनिए कि सिताबजान के साथ एक खाँ साहब भी थे
 मालबे के रहनेवाले
 उन्होंने खोजी को दो दिन में इतनी अफीम पिला दी जितनी वह चार दिन में भी न पीते
 सफर में सेहत भी कुछ बिगड़ गई थी
 दो ही दिन में चुर्र मुर्र हो गए
 लेटे लेटे खाँ साहब से बोले   जनाब  दूसरा इतनी अफीम पीता तो बोल जाता  क्या मजाल कि इस शहर में कोई मेरा मुकाबिला कर सके  और इस शहर पर क्या मौकूफ है  जहाँ कहिए  मुकाबिले के लिए तैयार हूँ  कोई तोले भर पिए तो मैं सेर भर पी जाऊँ
खाँ साहब   मगर उस्ताद  आज कुछ अंजर पंजर ढीले नजर आते हैं  शायद अफीम ज्यादा हो गई
खोजी   वाह  ऐसा कहीं कहिएगा भी नहीं
 जब जी चाहे  साथ बैठ कर पी लीजिए
शाम तक खोजी की हालत और भी खराब हो गई
 शिताबजान ने उन्हें दिक करना शुरू किया
 ऐ आग लगे तेरे सोने पर मरदुए  कब तक सोता रहेगा
खोजी   सोने दो  सोने दो
शिताब   भला खैर  हम तो समझे थे  खबर आ गई
खाँ   कहती किससे हो  वह पहुँचे खुदागंज
शिताब   ऐ फिर पिनक आ गई  अभी तो जिंदा हो गया था
खाँ    कान के पास जा कर  ख्वाजा साहब
खोजी   जरा सोने दो भाई
शिताब   मेरे यहाँ पिनकवालों का काम नहीं है
खाँ   ख्वाजा साहब  अरे ख्वाजा साहब  ये बोलते ही नहीं
 चल बसे
ख्वाजा साहब की हालत जब बहुत खराब हो गई  तो एक हकीम साहब बुलाए गए
 उन्होंने कहा   जहर का असर है
 नुस्खा लिखा
 बारे कुछ रात जाते जाते नशा टूटा
 खोजी की आँखें खुलीं
शिताब   मैं तो समझी थी  तुम चल बसे
खोजी   ऐसा न कहो भाई  जवानी की मौत बुरी होती है
शिताब   मर मुड़ीकाटे  अभी जवान बना है
खोजी   बस जबान सँभालो  हम समझ गए कि तुम कोई भठियारी हो
 मैं अगर अपने हालात बयान करूँ तो आँखें खुल जाएँ
 हम अमीर कबीर के लड़के हैं
 लड़कपन में हमारे दरवाजे पर हाथी बँधता था  तुम जैसी भठियारियों को मैं क्या समझता हूँ
यह कह कर आप मारे गुस्से के घर से निकल खड़े हुए  समझते थे कि शिताबजान मुझ पर आशिक है ही  उससे भला कैसा रहा जायगा  जरूर मुझे तलाश करने आएगी  लेकिन जब बहुत देर गुजर गई और शिताबजान ने खबर न ली तो आप लौटे
 देखा तो शिताबजान का कहीं पता नहीं  घर का कोना कोना टटोला  मगर शिताबजान वहाँ कहाँ
 उसी महल्ले में एक हबशिन रहती थी
 खोजी ने जा कर उससे अपना सारा किस्सा कहा  तो वह हँस कर बोली   तुम भी कितने अहमक हो
 शिताबजान भला कौन है
 तुमको मिरजा साहब और आजाद ने चकमा दिया है
खोजी को आजाद की बेवफाई का बहुत मलाल हुआ
 जिसके साथ इतने दिनों तक जान जोखिम करके रहे  उसने हिंदोस्तान में लाके उन्हें छोड़ दिया
 खूब रोए  तब हबशिन से बातें करने लगे
खोजी   किस्मत कहाँ से हमें कहाँ लाई
हबशिन   आपका घोंसला किस झाड़ी में है
खोजी   हम खोजिस्तान के रहनेवाले हैं
हबशिन   यह किस जगह का नाम लिया
 खोजिस्तान तो किसी जगह का नाम नहीं मालूम होता
खोजी   तो क्या सारी दुनिया तुम्हारी देखी हुई है
 खोजिस्तान एक सूबा है  शकरकंद और जिलेबिस्तान के करीब
 बताशा नदी उसे सैराब करता है
हबशिन   भला शकरकंद भी कोई देस है
खोजी   है क्यों नहीं  समरकंद का छोटा भाई है
हबशिन   वहाँ आप किस मुहल्ले में रहते थे
खोजी   हलुवापुर में
हबशिन   तब तो आप बड़े मीठे आदमी हैं
खोजी   मीठे तो नहीं  हैं तो तीखे  नाक पर मक्खी नहीं बैठने देते  मगर मीठी नजर के आशिक हैं
ख्वाहिश न कंद की है  न तालिब शकर के हैं
चस्के पड़े हुए तेरी मीठी नजर के हैं
हबशिन   तो आप भी मेरे आशिकों मे हैं
खोजी   आशिक कोई और होंगे  हम माशूकों के माशूक हैं
 सारी दुनिया छान डाली  पर जहाँ गया  माशूकों के मारे नाक में दम हो गया
 बुआ जाफरान नामी एक औरत हम पर इतनी रीझी कि पट्टे पकड़के दे जूता दे जूता मारके उड़ा दिया
 मगर हमारी बहादुरी देखो कि उफ तक न की
हबशिन   हमको यकीन क्योंकर आए
 हम तो जब जानें कि सिर झुकाओ और हम दो चार लगाएँ  फिर देखें  कैसे नहीं उफ करते
खोजी   हाँ  हम हाजिर हैं  मगर आज अभी अफीम यों ही सी पी है
 जब नशा जमे तब अलबत्ता आजमा लो
हबशिन   ऐ है  फिर निगोड़ी अफीम का नाम लिया  मरते मरते बचे और अब तक अफीम ही अफीम कहते जाते हो
खोजी   तुम इसके मजे क्या जानो
 अफीम खाना फकीरी है
 गरूर को तो यह खाक में मिला देती है
 मैं कितनी ही जगह पिटा  कभी जूतियाँ खाईं  कभी कोई काँजीहौस ले गया  मगर हमने कभी जवाब न दिया
हबशिन चली गई तो खोजी साहब ने एक डोली मँगवाई और उसमें बैठ कर चंडूखाने पहुँचे
 लोगों ने इन्हें देखा तो चकराए कि यह नया पंछी कौन फँसा
खोजी   सलाम आलेकुम भाइयो
इमामी   आलेकुम भाई  आलेकुम
 कहाँ से आना हुआ
खोजी   जरा टिकने दो  फिर कहूँ
 दो बरस लड़ाई पर रहा  जब देखो मारेचाबंदी  मर मिटा  मगर नाम भी वह किया कि सारी दुनिया में मशहूर हो गया
इमामी   लड़ाई कैसी
 आजकल तो कहीं लड़ाई नहीं है
खोजी   तुम घर में बैठे बैठे दुनिया का क्या हाल जानो
कादिर   क्या रूम रूम की लड़ाई से आते हो क्या
खोजी   खैर  इतना तो सुना
इमामी   अजी  यह न कहिए  इनको सारी दुनिया का हाल मालूम रहता है
 कोई बात इनसे छिपी थोड़ी हैं
कादिर   रूमवाले ने रूस के बादशाह से कहा कि जिस तरह तुम्हारा चचा हकीमी कौड़ी देता था उसी तरह तुम भी दिया करो  मगर उसने न माना
 इसी बात पर तकरार हुई  तो रूमवाले ने कहा  अच्छा  अपने चचा की कब्र में चलो और पूछ देखो  क्या आवाज आती है
 बस जनाब  सुनने की बात है कि रूमवाले ने न माना
 रूम के बादशाह के पास हजरत सुलेमान की अँगूठी थी
 उन्होंने जो उसे हवा में उछाला  तो सैकड़ों जिन्न हाजिर हो गए
 बादशाह ने कहा कि रूस में चारों तरफ आग लगा दो
 चारों तरफ आग लग गई
 तब रूस के बादशाह ने वजीरों को जमा करके कहा  आग बुझाओ  बस सवा करोड़ मिश्ती मशकें भर भरके दौड़े
 एक एक मशक में दो दो लाख मन पानी आता था
खोजी   क्यों साहब  यह आपसे किसने कहा है
इमामी   अजी  यह न पूछो  इनसे फरिश्ते सब कह जाते हैं
कादिर   बस साहब  सुनने की बातें हैं कि सवा दो करोड़ मशकें मुल्क के चारों कोनों पर पड़ती थीं  मगर आग बढ़ती ही जाती थी
 तब बादशाह ने हुक्म दिया कि दो करोड़ लाख भिश्ती काम करें और मशकों में छब्बीस छब्बीस करोड़ मन पानी हो
खोजी   ओ गीदी  क्यों इतना झूठ बोलता है
शुबराती   मियाँ  सुनने दो भाई  अजब आदमी हो
खोजी   अजी  मैं तो सुनते सुनते पागल हो गया
कादिर   आप लखनऊ के महीन आदमी  उन मुल्कों का हाल क्या जानें
 रूम  रूस  तुरान  अनूपशहर का हाल हमसे सुनिए
इमामी   वहाँ के लोग भी देव होते हैं देव
कादिर   रूस के बादशाह की खुराक का हाल सुनो तो चकरा जाओ
सबेरे मुँह अँधेरे   बकरों की यखनी  चार बकरों के कबाब  दस मुर्ग का पोलाव और दस मुरैले तरकीब से खाते हैं  और   बजे के वक्त सौ मुर्गों का शोरबा और दस सेर ठंडा पानी  बारह बजे जवाहिरात का शरबत  कभी पचास मन  कभी साठ मन  चार बजे दो कच्चे बकरे  दो कच्चे हिरन  शाम को शराब का एक पीपा और पह रात गए गोश्त का एक छकड़ा
इमामी   जब तो ताकतें होती हैं कि सौ सौ आदमियों को एक आदमी मार डालता है
 हिंदोस्तान का आदमी क्या खा कर लड़ेगा
शुबराती   हिंदोस्तान में अगर हाजमे की ताकत कुछ है तो चंडू के सबब से  नहीं तो सब के सब मर जाते
इमामी   सुना  रूसवाले हाथी से अकेले लड़ जाते हैं
कादिर   हमसे सुनो  दस हाथी हों और एक रूसी तो वह दसों को मार डालेगा
खोजी   आप रूस कभी गए भी हैं
कादिर   अजी हम बैठे सारी दुनिया की सैर कर रहे हैं
खोजी   हम तो अभी लड़ाई के मैदान से आते हैं  वहाँ एक हाथी भी न देखा
कादिर   रूमवालों ने जब आग लगा दी  तो वह ग्यारह बरस  ग्यारह महीने  ग्यारह दिन  ग्यारह घंटे जला की
 अब जाके जरी जरी आग बुझी है  नहीं तो अजब नक्शा था कि सारा मुल्क चल रहा है और पानी का छिड़काव हो रहा है
 रूमवाले जब रात को सोते हैं तो हर मकान में दो देवों का पहरा रहता है
खोजी   अरे यारो  इस झूठ पर खुदा की मार  हम बरसों रहे  एक देव भी न देखा
कादिर   आपकी तो सूरत ही कहे देती है कि आप रूम जरूर गए होंगे
 खुदा झूठ न बुलवाए तो घर के बाहर कदम नहीं रखा
खोजी समझे थे कि चंडूखाने में चल कर अपने सफर का हाल बयान करेंगे और सबको बंद कर देंगे  चंडूखाने में इनकी तूती बोलने लगेगी  मगर यहाँ जो आए तो देखा कि उनके भी चचा मौजूद हैं
 झल्ला कर पूछा  बतलाओ तो रूम के पायतख्त का क्या नाम है
कादिर   वाह  इसमें क्या रखा है  भला सा नाम तो है  हाँ मर्जबान
खोजी   इस नाम का तो वहाँ कोई शहर ही नहीं
कादिर   अजी  तुम क्या जानो  मर्जबान वह शहर है जहाँ पहाड़ों पर परियाँ रहती हैं
 वहाँ पहाड़ों पर बादल पानी पी पी कर जाते हैं और सबको पानी पिलाते हैं
खोजी   तो वह कोई दूसरा रूम होगा
 जिस रूम से मैं आता हूँ वह और है
कादिर   अच्छा बताओ  रूम के बादशाह का क्या नाम है
खोजी   सुलतान अब्दुलहमीद खाँ
कादिर  बस बस  रहने दीजिए आप नहीं जानते  उस पर दावा यह है कि हम रूम से आते हैं
 भला लड़ाई का क्या नतीजा हुआ  यही बताइए
खोजी   पिलौना की लड़ाई में तुर्क हार गए और रूसियों ने फतह पाई
कादिर   क्या बकता है बेहूदा
 खबरदार जो ऐसा कहा होगा तो इतने जूते लगाऊँगा कि भुरकस ही निकल जायगा
इमामी   हमारे बादशाह के हक में बुरी बात निकालता है  बेअदब कहीं का
 बच्चा  यहाँ ऐसी बाते करोगे तो पिट जाओगे
खोजी   सुनो जी  हम फौजी आदमी हैं
कादिर   अब ज्यादा बोलोगे तो उठ कर कचूमर ही निकाल दूँगा
शुबराती   यह हैं कहाँ के  जरा सूरत तो देखो  मालूम होता है कब्र से निकल भागा है
खोजी को सबने मिल कर ऐसा डपटा कि बेचारे करौली और तमंचा भूल गए
 गए तो बड़े जोम में थे कि चंडूखाने में खूब डींग हाँकेंगे  मगर वहाँ लेने के देने पड़ गए
 चुपके से चंडू के छीटे उड़ाए और लंबे हुए
 रास्ते में क्या देखते हैं कि बहुत से आदमी एक जगह खड़े हैं
 आपने घुस कर देखा तो एक पहलवान बीच में बैठा है और लोग खड़े उसकी तारीफों के पुल बाँध रहे हैं
 खोजी ने समझा कि हमने भी तो मिस्र के पहलवान को पटका था  हम क्या किसी से कम हैं
 इस जोम में आपने पहलवान को ललकारा   भाई पहलवान  हम इस वक्त इतने खुश हैं कि फूले नहीं समाते
 मुद्दत के बाद आज अपना जोड़ीदार पाया
पहलवान   तुम कहाँ के पहलवान हो भाई साहब
खोजी   यार  क्या बताएँ
 अपने साथियों में कोई रहा ही नहीं
 अब तो कोई पहलवान जँचता ही नहीं
पहलवान   उस्ताद  कुछ हमको भी बताओ
खोजी   अजी  तुम खुद उस्ताद हो
पहलवान   आप किसके शागिर्द हैं
खोजी   शागिर्द तो भाई  किसी के नहीं हुए
 मगर हाँ  अच्छे अच्छे उस्तादों ने लोहा मान लिया
 हिंदोस्तान से रूम तक और रूम से रूस तक सर कर आया
 तुम आजकल कहाँ रहते हो
पहलवान   आजकल एक नवाब साहब के यहाँ हैं
 तीन रुपया रोज देते हैं
 एक बकरा  आठ सेर दूध और दो सेर घी बँधा है
 नवाब अमजदअली नाम है
खोजी   भला वहाँ चंडू की भी चर्चा रहती हैं
पहलवान   कुछ मत पूछिए भाई साहब  दिन रात
खोजी   भला वहाँ मस्तियाबेग भी हैं
पहलवान   जी हाँ हैं  आप कैसे जान गए
खोजी   अजी  वह कौन सा नवाब है जिसकी हमने मुसाहबी न की हो
 नवाब अमजदअजी के यहाँ बरसों रहा हूँ
 बटेरों का अब भी शौक है या नहीं
पहलवान   अजी  अभी तक सफशिकन का मातम होता है
खोजी   तुम्हारा कब तक जाने का इरादा है
पहलवान   मैं तो आज ही जा रहा हूँ
खोजी   तो भाई  हमको भी जरूर लेते चलो
 हम अपना किराया दे देंगे
पहलवान   तो चलिए  मेरा इसमें हरज ही क्या है
 हमको नवाब साहब ने सिर्फ दो दिन की छुट्टी दी थी
 कल यहाँ दाखिल हुए  आज दंगल में कुश्ती निकाली और शाम को रेल पर चल देंगे
 हमारे साथ मस्तियाबेग भी हैं
शाम को पहलवान के साथ खोजी स्टेशन पर आए
 पहलवान ने कहा   वह देखिए मिरजा साहब खड़े हैं  जा कर मिल लीजिए
 ख्वाजा आहिस्ता आहिस्ता गए और पीछे से मिरजा साहब की आँखें बंद कर लीं
मिरजा   कौन है भाई  कोई मुसम्मात हैं क्या
 हाथ तो ऐसे ही मालूम होते हैं
पहलवान   भला बूझ जाइए तो जानें
मिरजा   कुछ समझ में नहीं आता  मगर है कोई मुसम्मात
खोजी   भला गीदी  भला  अभी से भूल गया  क्यों
मिरजा   अख्खाह  ख्वाजा साहब हैं
 कहो भाई खोजी  अच्छे तो रहे
खोजी   खोजी कहीं और रहते होंगे
 अब हमें ख्वाजा साहब कहा करो
मिरजा   अरे कंबख्त  गले तो मिल ले
खोजी   सरकार कैसे हैं  घर में तो खैर आफियत है
मिरजा   हाँ  सब खुदा का फजल है  बेगम साहब पर कुछ आसेब था  मगर अब अच्छी हैं
 कहो  तुमने तो खूब नाम पैदा किया
खोजी   नाम  अरे हम मेजर थे
मिरजा   सरकार को इस लड़ाई के जमाने में अखबार से बड़ा शौक था
 आजाद को तो सब जानते हैं  मगर तुम्हारा हाल जब से पढ़ा तब से सरकार को अखबारों का एतबार जाता रहा
 कहते थे कि समुद्र की सूरत देख कर इसका जिगर क्यों न फट गया
 भला इसे लड़ाई से क्या वास्ता
खोजी   अब इसका हाल तो उन लोगों से पूछो जो मोरचों पर हमारे शरीक थे
 तुम मजे से बैठे बैठे मीठे टुकड़े उड़ाया किए  तुमको इन बातों से क्या सरोकार  मगर भाई  नशों में नशा शराब का
 इधर डंके पर चोट पड़ी  उधर सिपाही कम कस कर तैयार हो गए
मिरजा   अब सरकार के सामने न कहना  नहीं खड़े खड़े निकाल दिए जाओगे
खोजी   अजी  अब तो सरकार के बाप के निकाले भी नहीं निकल सकते
मिरजा   एक बार तो अखबार में लिखा था कि खोजी ने शादी कर ली है
खोजी   अरे यार  इसका हाल न पूछो  अपनी शक्ल सूरत का हाल तो हमको बाहर जा कर मालूम हुआ
 जिस शहर में निकल गए  करोड़ों औरतें हम पर आशिक हो गईं
 खास कर एक कमसिन नाजनीन ने तो मुझे कहीं का न रखा
मिरजा   तो आपकी सूरत पर सब औरतें जान देती थीं
 क्या कहना है  तुमने बहादुरी के काम भी तो खूब किए
खोजी   भाईजान  मोरचे पर मेरी बहादुरी देखते तो दंग हो जाते
 खैर  उस परी पर मेरे सिवा पचास तुर्की अफसर भी आशिक थे
 यह राय तय पाई कि जिससे वह परी राजी हो उससे निकाह करें
 एक रोज सब बन ठन कर आए  मगर उस शोख की नजर आपके खादिम ही पर पड़ती थी
मिरजा   ऐ क्यों नहीं  हजार जान से आशिक हो गई होगी
खोजी   आव देखा न ताव  इठलाती हुई आई और मेरा हाथ अपने सीने पर रख लिया
 अब सुनिए  उन सबों क दिल में हसद की आग भड़की  कहने लग  यों हम न मानेंगे  जो उससे निकाह करे वह पहले पचासों आदमियों से लड़े
 हमने कहा  खैर
 तलवार खींच कर जो चला  तो वह वह चोटें लगाईं कि सब के सब बिलबिलाने लगे
 बस परी हमको मिल गई
 अब दरबार के रंग ढंब बयान करो
मिरजा   सब तुम्हारी याद किया करते हैं
 झम्मन ने वह चुगुलखोरी पर कमर बाँधी हैं कि सैकड़ों खिदमतगार और कितने ही मुसाहबों को मौकूफ करा दिया
खोजी   एक ही पाजी आदमी है
 हम रूम गए  फ्रांस गए  सारी दुनिया के रईस देख डाले  मगर नवाब सा भोला भाला रईस कहीं न देखा
 गजब खुदा का कि एक बादमाश ने जो कह दिया  उसका यकीन हो गया  अब कोई लाख समझाए  वह किसी की सुनते ही नहीं
मिरजा   मेरा तो अब वहाँ रहने को जी नहीं चाहता
खोजी   अजी  इस झगड़े को चूल्हे में डालो
 अब हम तुम चल कर रंग जमाएँगे
 तुम मेरी हवा बाँधना और हम दोनों एक जान दो काबिल हो कर रहेंगे
मिरजा   मैं कहूँगा  खुदावंद  अब यह सब मुसाहबों के सिरताज हुए  सारी दुनिया में हुजूर का नाम किया
 मगर तुम जरा अपने को लिए रहना
खोजी   अजी  मैं तो ऐसा बनूँ कि लोग दंग हो जायँ
जब घंटी बजी और मुसाफिर चले तो खोजी भी पहलवान की तरह अकड़ कर चलने लगे
 रेल के दो चार मुलाजिमों ने उन पर आवाजें कसना शुरू किया
एक   आदमी क्या गैंडा है  माशा अल्लाह  क्या हाथ पाँव हैं
दूसरा   क्यों साहब  आप कितने दंड पेल सकते हैं
खोजी   अजी  बीमारी ने तोड़ दिया  नहीं एक पूरी रेल पर लदके जाता था
तीसरा   इसमें क्या शक है  एक एक रान दो दो मन की है
खोजी   कसम खाके अर्ज करता हूँ कि अब आधा नहीं रहा
 यह पहलवान हमारे अखाड़े का खलीफा है  और बाकी सब शागिर्द हें
 सब मिलाके हमारे चालीस बयालीस हजार शागिर्द होंगे
एक मुसाफिर   दूर दूर से लोग शागिर्दी करने आते होंगे
खोजी   दूर दूर से
 अब आप मुलाहिजा फरमाए कि हिंदोस्तान से ले कर रूस तक मेरे लाखों शागिर्द हैं
 मिस्र में ऐसा हुआ कि एक पहलवान की शामत आई  एक मेले मे हमको टोक बैठा
 टोकना था कि बंदा भी चट लँगोट कसके सामने आ खड़ा हुआ
 लाखों ही आदमी जमा थे
 उसका सामने आना ही था कि मैं उसी दम जुट गया  दाँव पेंच होने लगे
 उसके मिस्री दाँव थे
 हमारे हिंदुस्तानी दाँव थे
 बस दम की दम में मैंने उठाके दे पटका
इतने में दूसरी घंटी हुई
 खोजी ऐसे बौखलाए कि जनाने दर्जे में फँस पड़े
 वहाँ लेना लेना का गुल मचा
 भागे तो पहले दर्जे में घुस गए  वहाँ एक अंगरेज ने डाँट बताई
 बारे निकल कर तीसरे दर्जे में आए
 थके माँदे बहुत थे  सोए तो सारी रात कट गई
 आँख खुली तो लखनऊ आ गया
 शाम के वक्त नवाब साहब के यहाँ दाखिल हुए
खोजी   आदाब अर्ज है हुजूर
नवाब   अख्ख़ाह  खोजी हैं
 आओ भाई  आओ
खोजी   हाजिर हूँ खुदावंद  खुदा का शुक्र है कि आपकी जियारत हुई
गफूर   खोजी मियाँ  सलाम
खोजी   सलाम भाई  सलाम  मगर हमको खोजी मियाँ न कहना  अब हम फौज के अफसर हैं
झम्मन   आप बादशाह हों या वजीर  हमारे तो खोजी ही हो
खोजी   हाँ भाई  यह तो है ही
 हुजूर के नमक की कसम  मुल्कों मुल्कों इस दरबार का नाम किया
नवाब   शाबाश
 हमने अखबारों में तुम्हारी बड़ी बड़ी तारीफें पढ़ीं
खोजी   हुजूर  गुलाम किस लायक है
झम्मन   भला यार  तुम समुद्र में जहाज पर कैसे सवार हुए
खोजी   वाह  तुम जहाज की लिए फिरते हो
 यहाँ मोरचों पर बड़े बड़े मेजरों और जनरलों से भिड़ भिड़ पड़े हैं
 हुजूर  पिलौना की लड़ाई में कोई दस लाख आदमी एक तरफ थे और सत्तर सवारों के साथ गुलाम दूसरी तरफ था  फिर यह मुलाहिजा कीजिए कि चौदह दिन तक बराबर मुकाबिला किया और सबके छक्के छुड़ा दिए
झम्मन   इतना झूठ  उधर दस लाख  इधर सत्तर
 भला कोई बात है
खोजी   तुम क्या जानो  वहाँ होते तो होश उड़ जाते
नवाब   भाई  इसमें तो शक नहीं कि तुमने बड़ा नाम किया
 खबरदार  आज से इनको कोई खोजी न कहे
 पाशा के लकब से पुकारे जायँ
खोजी   आदाब हुजूर
 झम्मन गीदी ने मुँह की खाई न आखिर
 रईसों की सोहबत में ऐसे पाजियों का रहना मुनासिब नहीं
नवाब   क्यों साहब  हिंदोस्तान के बाहर भी हमको कोई जानता है
 सच सच बताना भाई
खोजी   हुजूर  जहाँ जहाँ गुलाम गया  हुजूर का नाम बादशाहों से ज्यादा मशहूर हो गया
आजाद बंबई से चले तो सबसे पहले जीनत और अख्तर से मुलाकात करने की याद आई
 उस कस्बे में पहुँचे तो एक जगह मियाँ खोजी की याद आ गई
 आप ही आप हँसने लगे
 इत्तिफाक से एक गाड़ी पर कुछ सवारियाँ चली जाती थीं
 उनमें से एक ने हँस कर कहा   वाह रे भलेमानस  क्या दिमाग पर गरमी चढ़ गई है क्या आजाद रंगीन मिजाज आदमी तो थे ही
 आहिस्ता से बोले   जब ऐसी ऐसी प्यारी सूरतें नजर आएँ तो आदमी के होश हवास क्योंकर ठिकाने रहें
 इस पर वह नाजनीन तिनक कर बोली   अरे  यह तो देखने को ही दीवाना मालूम होते थे  अपने मतलब के बड़े पक्के निकले
 क्यों मियाँ  यह क्या सूरत बनाई है  आधा तीतर और आधा बटेर
 खुदा ने तुमको वह चेहरा मोहरा दिया है कि लाख दो लाख में एक हो
 अगर इस शक्ल सूरत पर जो लंबे लंबे बाल हों  बालों में सोलह रुपए वाला तेल पड़ा हो  बारीक शरबती का अँगरखा हो  जालीलोट के कुरते से गोरे गोरे डंड नजर आएँ  चुस्त घुटन्ना हो  पैरों में एक अशर्फी का टाटबाफी बूट हो  अँगरखे पर कामदानी की सदरी हो  सिर से पैर तक इत्र में बसे हो  मुसाइबों की टोली साथ हो  खिदमतगारों के हाथ में काबुकें और बटेरें हों और इस ठाट के साथ चौक में निकलो  तो अँगुलियाँ उठें कि वह रईस जा रहा है
 तब लोग कहें कि इस सज धज  नख सिख  कल्ले ठल्ले का गभरू जवान देखने में नहीं आया
 यह सब छोड़ पट्टे कतरवाके लंडूरे हो गए  ऐ वाह री आपकी अक्ल
आजाद   जरा मैं तो जानूँ कि किसकी जबान से यह बातें सुन रहा हूँ
 इनसान हम भी हैं  फिर इनसान से क्या परदा
नाजनीन   अच्छा  तो आप भी इनसान होने का दम भरते हैं
 मेढकी भी चली मदारों को
आजाद   खैर साहब  इनसान न सही
नाजनीन    परदा हटा कर  ऐ साहब लीजिए  बस अब तो चार आँखें हुई  अब कलेजे में ठंडक पहुँची
आजाद ने देखा तो सोचने लगे कि यह सूरत तो कहीं देखी हे और अब खयाल आता है कि आवाज भी कहीं सुनी है
 मगर इस वक्त याद नहीं आता कि कहाँ देखा था
नाजनीन   पहचाना
 भला आप क्यों पहचानने लगे
 रुतबा पा कर कौन किसे पहचानता है
आजाद   इतना तो याद आता है कि कहीं देखा है  पर यह खयाल नहीं कि कहाँ देखा है
नाजनीन   अच्छा  एक पता देते हैं  अब भी न समझो तो खुदा तुमसे समझे
 याद है  किसने यह गजल गाई थी
कोई मुझ सा दीवाना पैदा न होगा
हुआ भी तो फिर ऐसा रुसवा न होगा
न देखा हो जिसने कहे उसके आगे
हमें लंतरानी सुनाना न होगा
आजाद   अब समझ गया
 जहूरन  वहाँ की खैर आफियत बयान करो
 उन्हीं दोनों बहनों से मिलने के लिए बंबई से चला आ रहा हूँ
जहूरन   सब खुदा का फजल है
 दोनों बहनें आराम से हैं  अख्तर के मियाँ तो उनका जेवर खा पी कर भाग गए  अब उन्होंने दूसरी शादी कर ली है
 जीनत बेगम खुश हैं
आजाद   तो अब हम उनके मैके जायँ या ससुराल
जहूरन   ससुराल न जाइए  मैके में चलिए और वहाँ से किसी महरी के जबानी पैगाम भेजिए
 हमने तो हुजूर को देखते ही पहचान लिया
आजाद   हमको इन दोनों बहनों का हाल बहुत दिनों से नहीं मालूम हुआ
जहूरन   यह तो हुजूर  आप ही का कुसूर है  कभी आपने एक पुरजा तक न भेजा
 जिस दिन जीनत बेगम के मियाँ ने उनसे कहा कि लो  आजाद वापस आते हैं तो मारे खुशी के खिल उठीं
 तो अब आना हो तो आइए  शाम होती है
थोड़ी देर में आजाद जीनत बेगम के मकान पर जा पहुँचे
 जहूरन ने जा कर उनकी चाची से आजाद के आने की इत्तला की
 उसने आजाद को फौरन बुला लिया
आजाद   बंदगी अर्ज करता हूँ
 आप तो इतने ही दिनों में बूढ़ी हो गईं
चाची   बेटा  अब हमारे जवानी के दिन थोड़े ही हैं
 तुम तो खैर आफियत के साथ आए
 आँखें तुम्हें देखने को तरस गईं
आजाद   जी हाँ  मैं खैरियत से आ गया
 दोनों साहबजादियों को बुलवाइए
 सुना  जीनत की भी शादी हो गई है
चाची   हाँ  अब तो दोनों बहनें आराम से हैं
 अख्तरी का पहला मियाँ तो बिलकुल नालायक निकला
 जेवर गहना पाता  सब बेच कर खा गया और खुदा जाने  किधर निकल गया
 अब दूसरी शादी हुई है
 डाक्टर हैं
 साठ तनख्वाह है और ऊपर से कोई चार रुपया रोज मिलता है
 जीनत के मियाँ स्कूल में पढ़ाते हैं
 दो सौ की तलब है
 तुम्हारे चाचाजान तो मुझे छोड़ कर चल दिए
इधर महरी ने जा कर दोनों बहनों को आजाद के आने की खबर दी
 जीनत ने अपनी आया को साथ लिया और मैके की तरफ चली
 घर के अंदर कदम रखते ही आजाद से हाथ मिला कर बोली   वाह रे बेमुरव्वतों के बादशाह
 क्यों साहब  जब से गए  एक पुरजा तक भेजने की कसम खा ली
आजाद   यह तो न कहोगी कि सबसे पहले तुम्हारे दरवाजे पर आया
 यह तो फरमाइए कि यह पोशाक कब से अख्तियार की
जीनत   जब से शादी हुई
 उन्हें अंगरेजी पोशाक बहुत पसंद है
आजाद   जीनत  खुदा गवाह है कि इस वक्त जामे में फूला नहीं समाता
 एक तो तुमको देखा और दूसरे यह खुशखबरी सुनी कि तुम्हारे मियाँ पढ़े लिखे आदमी हैं और तुम्हें प्यार करते हैं
 मियाँ बीवी में मुहब्बत न हो तो जिंदगी का लुत्फ ही क्या
इतने में अख्तरी भी आ गई और आते ही कहा   मुबारक
आजाद   आपको बड़ी तकलीफ हुई  मुआफ करना
अख्तर   मैंने तो सुना था कि तुमने वहाँ किसी साइसिन से शादी कर ली
आजाद   और तुम्हें इसका यकीन भी आ गया
अख्तर   यकीन क्यों न आता
 मर्दों के लिए यह कोई नई बात थोड़ी ही हैं
 जब लोग एक छोड़  चार चार शादियाँ करते हैं तो यकीन क्यों न आता
आजाद   वह पाजी है जो एक के सिवा दूसरी का खयाल भी दिल में लाए
जीनत   ऐसे मियाँ बीवी का क्या कहना  मगर यहाँ तो वही पाजी नजर आते हैं जो बीवी के होते भी उसकी परवा नहीं करते
आजाद   अगर बीवी समझदार हो तो मियाँ कभी उसके काबू से बाहर न हो
अख्तर   यह तो हम मान चुके
 खुदा न करे कि किसी भलेमानस का पाला शोहदे मियाँ से पड़े
जीनत   जिसके मिजाज में पाजीपन हो उससे बीवी की कभी न पटेगी
 मियाँ सुबह से जायँ तो रात के एक बजे घर में आएँ और वह भी किसी रोज आए  किसी रोज न आए
 बीवी बेचारी बैठी उनकी राह देख रही है
 बाज तो ऐसे बेरहम होते हैं कि बात हुई और बीवी को मार बैठे
आजाद   यह तो धुनिया जुलाहों की बातें हैं
जीनत   नहीं जनाब  जो लोग शरीफ कहलाते हैं उनमें भी ऐसे मर्दों की कमी नहीं है
अख्तर   ऐ चूल्हे में जायँ ऐसे मर्द  जभी तो बेचारियाँ कुएँ में कूद पड़ती हैं  जहर खाके सो रहती हैं
जीनत   मुझे खूब याद है कि एक औरत अपने मियाँ को जरा सी बात पर हाथ फैला फैला कोस रही थी कि कोई दुश्मन को भी न कोसेगा
आजाद   जहाँ ऐसे मर्द हैं वहाँ ऐसी औरतें भी हैं
अख्तर   ऐसी बीवी का मुँह लेके झुलस दे
जीनत   मेरे तो बदन के रोएँ खडे हो गए
आजाद   मेरी तो समझ ही में नहीं आता कि ऐसे मियाँ और बीवी में मेलजोल कैसे हो जाता है
इस तरह बातें करते करते यूरोपियन लेडियों की बात चल पड़ी
 जीनत और अख्तर ने हिंदोस्तानी औरतों की तरफदारी की और आजाद ने यूरोपियन लेडियों की
आजाद   जो आराम यूरोप की औरतों को हासिल है वह यहाँ की औरतों को कहाँ नसीब
 धूप में अगर मियाँ बीवी साथ चलते हों तो मियाँ छतरी लगाएगा
अख्तर   यहाँ भी महाजनों को देखो
 औरतें दस दस हजार का जेवर पहन कर निकलती हैं और मियाँ लँगोटा लगाए दुकान पर मक्खियाँ मारा करते हैं
आजाद   यहाँ की औरतों को तालीम से चिढ़ है
जीनत   इसका इलजाम भी मर्दों ही की गरदन पर है
 वह खुद औरतों को पढ़ाते डरते हैं कि कहीं ये उनकी बराबरी न करने लगें
आजाद   हमारे मकान के पास एक महाजन रहते थे
 मैं लड़कपन में उनके घर खेलने जाया करता था
 जैसे ही मियाँ बाहर से आता  बीवी चारपाई से उतर कर जमीन पर बैठ जाती
 अगर तुमसे कोई कहे कि मियाँ के सामने घूँघट करके जाओ तो मंजूर करो या नहीं
अख्तर   वाह  यहाँ तो घर में कैद न रहा जाय  घूँघट कैसा
आजाद   यूरोपियन लेडियों को घर के इंतजाम का जो सलीका होता है  वह हमारी औरतों को कहाँ
जीनत   हिंदोस्तानी औरतों में जितनी वफा होती है वह यूरोपियन लेडियों में तलाश करने से भी न मिलेगी
 यहाँ एक के पीछे सती तो जाती हैं  वहाँ मर्द के मरते ही दूसरी शादी कर लेती हैं
वहाँ दो दिन और रह कर दोनों लेडियों के साथ लखनऊ पहुँचे और उन्हें होटल में छोड़ कर नवाब साहब के मकान पर आए
 इधर वह गाड़ी से उतरे  उधर खिदमतगारों ने गुल मचाया कि खुदावंद  मुहम्मद आजाद पाशा आ गए
 नवाब साहब मुसाहबों के साथ उठ खड़े हुए तो देखा कि आजाद रप रप करते हुए तुर्की वर्दी डाटे चले आते हैं
 नवाब साहब झपट कर उनके गले लिपट गए और बोले   भाईजान  आँखें तुम्हें ढूँढ़ती थीं
आजाद   शुक्र है कि आपकी जियारत नसीब हुई
नवाब   अजी  अब यह बातें न करो  बड़े बड़े अंगरेज हुक्काम तुमसे मिलना चाहते हैं
मुसाहब   बड़ा नाम किया
 वल्लाह करोड़ों आदमी एक तरफ और हुजूर एक तरफ
खोजी   गुलाम भी आदाब अर्ज करता है
आजाद   तुम यहाँ कब आ गए ख्वाजा साहब
नवाब   सुना  आपने तीन तीन करोड़ आदमियों से अकेले मुकाबिला किया
गफूर   अल्लाह की देन है हुजूर
नवाब   अरे भाई  गंगा जमुनी हुक्का भर लाओ आपके वास्ते  आजाद पाशा को ऐसा वैसा न समझना
 इनकी तारीफ कमिश्नर तक की जबान से सुनी
 सुना  आपसे रूस के बादशाह से भी मुलाकात हुई
 भाई  तुमने वह दरजा हासिल किया है कि हम अगर हुजूर कहें तो बजा है
 कहाँ रूस के बादशाह और कहाँ हम
खोजी   खुदावंद  मोरचे पर इनको देखते तो दंग रह जाते
 जैसे शेर कछार में डँकारता है
नवाब   क्यों भाई आजाद  इन्होंने वहाँ कोई कुश्ती निकाली थी
आजाद   मेरे सामने तो सैकड़ों ही बार चपतियाए गए और एक बौने तक ने इनको उठाके दे मारा
मुसाहब   भाई  इस वक्त तो भंभाड़ा फूट गया
आजाद   क्या यह गप उड़ाते थे कि मैंने कुश्तियाँ निकालीं
मस्तियाबेग   ऐ हुजूर  जब से आए हैं  नाक में दम कर दिया
 बात हुई और करौली निकाली
गफूर   परसों तो कहते थे कि मिस्र में हमने आजाद के बराबर के पहलवान को दम भर में आसमान दिखा दिया
आजाद   क्या खूब
 एक बौने तक ने तो उठाके दे मारा  चले वहाँ से दून की लेने
इतने में नवाब साहब के यहाँ एक मुंशी साहब आए और आजाद को देख कर बोले   वल्लाह  आजाद पाशा साहब हैं  आपने तो बड़ा नाम पैदा किया  सुभान अल्लाह
नवाब   अजी  कमिश्नर साहब इनकी तारीफ करते हें
 इससे ज्यादा इज्जत और क्या होगी
खोजी   साहब  लड़ाई के मैदान में कोई इनके सामने ठहरता ही न था
मुंशी   आपने भी बड़ा साथ दिया ख्वाजा साहब  मगर आपकी बहादुरी का जिक्र कहीं सुनने में नहीं आया
खोजी   आप ऐसे गीदियों को मैं क्या समझता हूँ  मैंने वह वह काम किए हैं कि कोई क्या करेगा
 करौली हाथ में ली और सफों की सफें साफ कर दीं
मुंशी   आप तो नवाब साहब के यहाँ बने हैं न
खोजी   बने होंगे आप  बनना कैसा
 क्या मैं कोई चरकटा हूँ
 कसम है हुजूर के कदामों की  सारी दुनिया छान डाली  मगर आज तक ऐसा बदतमीज देखने में नहीं आया
आजाद   जनाब ख्वाजा साहब ने जो बातें देखी हैं वह औरों को कहाँ नसीब हुई
 आप जिस जगह जाते थे वहाँ की सारी औरतें आपका दम भरने लगती थीं
 सबसे पहले बुआ जाफरान आशिक हुई
खोजी   तो फिर आपको बुरा क्यों लगता है
 आप क्यों जलते हैं
नवाब   भई आजाद  यह किस्सा जरूर बयान करो
 अगर आपने इसे छिपा रखा तो वल्लाह  मुझे बड़ा रंज होगा
 अब फरमाइए  आपको मेरा ज्यादा ख्याल है या इस गीदी का
खोजी   हुजूर  मुझसे सुनिए
 जिस रोज आजाद पाशा और हम पिलौना के किले में थे  उस रोज की कार्रवाई देखने लायक थी
 किला पाँचों तरफ से घिरा हुआ था
मुसाहब   यह पाँचवाँ कौन तरफ है साहब
 यह नई तरफ कहाँ से लाए
 जो बात कहोगे वही अनोखा
खोजी   तुम हो गधे  किसी ने बात की और तुमने काट दी  यों नहीं वों  वों नहीं यों
 एक तरफ दरिया था और खुश्की भी थी
 अब हुई पाँच तरफें या नहीं  मगर तुम ऐसे गौखों को हाल क्या मालूम
 कभी लड़ाई पर गए हो
 कभी तोप की सूरत देखी है
 कभी धुआँ तक तो देखा न होगा और चले हैं वहाँ से बड़े सिपाही बन कर
 तो बस जनाब  अब करें तो क्या करें
 हाथ पाँव फूले हुए कि अब जायँ तो किधर जायँ और भागे तो किधर भागें
नवाब   सचमुच वक्त बड़ा नाजुक था
खोजी   और रूसियों की यह कैफियत कि गोले बरसा रहे थे
 बस आजाद पाशा ने मुझसे कहा कि भाईजान  अब क्या सोचते हो  मरोगे या निकल जाओगे
 मेरे बदन में आग लग गई
 बोला  निकलना किसे कहते है जी
 इतने में किले की दीवारें चलनी हो गई
 जब मैंने देखा कि अब फौज के बचने की कोई उम्मीद नहीं रही  तो तलवार हाथ में ली और अपने अरबी घोड़े पर बैठ कर निकल पड़ा और उसी वक्त दो लाख रूसियों को काट कर रख दिया
मुसाहब   इस झूठ पर खुदा की मार
खोजी   अच्छा  आजाद से पूछिए  बैठे तो हैं सामने
नवाब   हजरत  सच सच कहिएगा
 बस फकत इतना बता दीजिए  यह बात कहाँ तक सच है
आजाद   जनाब  पिलौना का जो कुछ हाल बयान किया वह तो सब ठीक है  मगर दो लाख आदमियों का सिर काट लेना महज गप है
 लुत्फ यह है कि पिलौना की तो इन्होंने सूरत भी न देखी
 उन दिनों तो यह खास कुस्तुनतुनियाँ में थे
इस पर बड़े जोर का कहकहा पड़ा
 बेगम साहब ने कहकहे की आवाज सुनी तो महरी से कहा   जा देख  यह कैसी हँसी हो रही है
महरी   हुजूर  वह आए हैं मियाँ आजाद  वह गोरे गोरे से आदमी  बस वही हँसी हो रही है
बेगम   अख्खाह  आजाद आ गए  जाके खैर आफियत तो पूछ
 हमारी तरफ से न पूछना
 वहाँ कहीं ऐसी बात न करना
महरी   वाह हुजूर  कोई दीवानी हूँ क्या
 सुनती हूँ उस मुल्क में बड़ा नाम किया
 तुमने कभी तोप देखी है गफूरन
गफूरन   ऐ खुदा न करे हुजूर
महरी   हमने तो तोप देखी है  बल्कि रोज ही देखती हूँ
बेगम   तोप देखी है
 तुम्हारे मियाँ सवारों के साईस होंगे
 तोप नहीं वह देखी है
महरी   हुजूर  यह सामने तोप ही लगी है या कुछ और
महल में रहीमन नाम की एक महरी और सबों से मोटी ताजी थी
 महरी ने जो उसकी तरफ इशारा किया तो बेगम साहब खिल खिला कर हँस पड़ीं
रहीमन   क्या पड़ा पाया है बहन गफूरन
गफूरन   आज एक नई बात देखने में आई है बहन
रहीमन   हमको भी दिखाओ
 देखें कोई मिठाई है या खिलौना है
गफूरन   तोप की तोप और औरत की औरत
रहीमन    बात समझ कर  तुम्हीं लोगों ने तो मिल कर हमें नजर लगा दी
बेगम   ऐ आग लगे  अब और क्या मोटी होती  फूलके कुप्पा तो हो गई है
उधर खोजी ने देखा कि यार लोग रंग नहीं जमने देते तो मौका पा कर आजाद के कदमों पर टोपी रख दी और कहा   भाई आजाद  बरसों तुम्हारा साथ दिया है  तुम्हारे लिए जान देने को तैयार रहा हूँ
 मेरी दो दो बातें सुन लो
आजाद   मैं आपका मतलब समझ गया  कहाँ तक जब्त करूँ
खोजी   इस दरबार में मेरे जलील करने से अगर आपको कुछ मिले तो आपको अख्तियार है
आजाद   जनाब  आप मेरे बुजुर्ग हैं  भला मैं आपको जलील करूँगा
खोजी   हाय अफसोस  तुम्हारे लिए जान लड़ा दी और अब इस दरबार में  जहाँ रोटियों का सहारा है  आप हमको उल्लू बनाते हैं  जिसमें रोटियों से भी जायँ
आजाद   भई  माफ करना  अब तुम्हारी ही सी कहेंगे
खोजी   मुरे रंग तो बाँधने दो जरा
आजाद   आप रंग जमाएँ  मैं आपकी ताईद करूँगा
ख्वाजा साहब का चेहरा खिल गया कि अब गप के पुल बाँध दूँगा और जब आजाद मेरा कलमा पढ़ने लगेंगे तो फिर क्या पूछना
नवाब   ख्वाजा साहब  यह क्या बातें हो रही हैं हमसे छिप छिप कर
खोजी   खुदावंद  एक मामले पर बहस हो रही थी
नवाब   कैसी बहस किस मामले पर
खोजी   हुजूर  मेरी राय है कि इस मुल्क में भी नहरें जारी होनी चाहिए और आजाद पाशा की राय है कि नहरों से आबपाशी तो होगी  मगर मुल्क की आबहवा खराब हो जायगी
मस्तियाबेग   अख्खाह  तो यह कहिए कि आप शहर के अंदेशे में दुबले हैं
खोजी   तुम गौखे हो  यह बातें क्या जानो
 पहले यह तो बताओ कि एक बाट्री में कितनी तोपें होती हैं
 चले वहाँ से सुकरात की दुम बनके
नवाब   खोजी है तो सिड़ी  मगर बातें कभी कभी ठिकाने की करता है
आजाद   इन बातों का तो इन्हें अच्छा तजरबा है
गफूर   हुजूर  इनको बड़ी बड़ी बातें मालूम हुई हैं
आजाद   साहब  सफर भी तो इतना दूर दराज का किया था
 कहाँ हिंदोस्तान  कहाँ रूम
 खयाल तो कीजिए
मीर साहब   क्यों ख्वाजा साहब  पहाड़ तो आपने बहुत देखे होंगे
खोजी   एक दो नहीं  करोड़ों  आसमान से बातें करने वाले
नवाब   भला आसमान वहाँ से कितनी दूर रह जाता है
खोजी   हुजूर  बस एक दिन की राह
 मगर जीना कहाँ
नवाब   और क्यों साहब  वहाँ से तो खूब मालूम होता होगा कि मेंह किस जगह से आता है
खोजी   जनाब  पहाड़ की चोटी पर मैं था और मेंह नीचे बरस रहा था
नवाब   क्यों साहब  यह सच है
 अजीब बात है भाई
आजाद   जी हाँ  यह तो होता ही है  पहाड़ पर से नीचे मेंह का बरसना साफ दिखाई देता है
मस्तियाबेग   और जो यह मशहूर है कि बादल तालाबों में पानी पीते हैं
खोजी   यह तुम जैसे गधों में मशहूर होगा
नवाब   भई  यह तजरबेकार लोग हैं  जो बयान करें वह सही है
खोजी   हुजूर ने दरिया डैन्यूब का नाम तो सुना ही होगा
 इतना बड़ा दरिया है कि उसके आगे समुद्र भी कोई चीज नहीं
 इतना बड़ा दरिया और एक रईस के दीवानखाने के हाते से निकला है
मीर साहब   ऐं  हमें तो यकीन नहीं आता
खोजी   आप लोग कुएँ में मेढक हैं
नवाब   मकान के हाते से
 जैसे हमारे मकान का यह हाता
खोजी   बल्कि इससे भी छोटा
 हुजूर  खुदा की खुदाई है  इसमें बंदे को क्या दखल
 और खुदावंद  हमने इस्तंबोल में एक अजायबखाना देखा
मीर साहब   तुमको तो किसी ने धोखे में बंद नहीं कर दिया
खोजी   बस  इन जाँगलुओं को और कुछ नहीं आता
नवाब   अजी  तुम अपना मतलब कहो  उस अजायबखाने में कोई नई बात थी
खोजी   हुजूर  एक तो हमने भैंसा देखा
 भैंसा क्या  हाथी का पाठा था
और नाक के ऊपर एक सींग
 इत्तिफाक से जिस मकान में वह बंद था उसकी तीन छड़ें टूट गई थीं
 उसे रास्ता मिल तो सिमट सिमट कर निकला
 जनाब  कुछ न पूछिए  दो हजार आदमी गड़ बड़ एक के ऊपर एक इस तरह गिरे कि बेहोश
 कोई चार पाँच सौ आदमी जख्मी हुए
 मैंने यह कैफियत देखी तो सोचा  अगर तुम भी भागते हो तो हँसी होगी
 लोग कहेंगे कि यह फौज में क्या करते थे
 जरा से भैंसे को देख कर डर गए
 बस एक बार झपटके जो जाता हूँ तो गरदन हाथ आई  बस बाएँ हाथ से गरदन दबाई और दबोचके बैठ गया  फिर लाख लाख जोर उसने मारे  मगर मैंने हुमसने न दिया
 जरा गरदन हिलाई और मैंने दबोचा
 जितने आदमी खड़े थे सब दंग हो गए कि वाह से पहलवान
 आखिर जब मैंने देखा कि उसका दम टूट गया तो गरदगन छोड़ दी
 फिर उसने बहुत चाहा कि उठे  मगर हुमन न सका
 मुझसे लोग मिन्नतें करने लगे कि उसे कठघरे में डाल दो  ऐसा न हो कि बफरे तो सितम ही कर डाले
 इस पर मैंने उसे एक थप्पड़ जो लगाया तो चौंधिया कर तड़ से गिरा
मस्तियाबेग   इसके क्या मतलब
 आपके खौफ के मारे लेटा तो था ही  फिर लेटे लेटे क्यों गिर पड़ा
खोजी   बाही हो
 बस हुजूर  मैंने कान पकड़ा तो इस तरह साथ हो लिया जैसे बकरी
 उसी कठघरे में फिर बंद कर दिया
नवाब   क्यों साहब  यह किस्सा सच है
आजाद   मैं उस वक्त मौजूद न था  शायद सच हो
मीर साहब   बस बस  कलई खुल गई  गजब खुदा का  झूठ भी तो कितना
 इस वक्त जी चाहता है  उठके ऐसा गुद्दा दूँ कि दस गज जमीन में धँस जाय
खोजी   कसम है खुदा की  जो अब की कोई बात मुँह से निकली तो इतनी करौलियाँ भोंकूँगा कि उम्र भर याद करेगा
 तू अपने दिल में समझा क्या है
 यह सूखी हड्डियाँ लोहे की हैं
नवाब   इतने बड़े जानवर से इनसान क्या मुकाबला कर सकता है
आजाद   हुजूर बात यह है कि बाज आदमियों को यह कुदरत होती है कि इधर जानवर को देखा  उधर उसकी गरदन पकड़ी
 ख्वाजा साहब को भी यह तरकीब मालूम है
नवाब   बस  हमको यकीन आ गया
मस्तियाबेग   हाँ खुदावंद  शायद ऐसा ही हो
मुसाहब   जब हुजूर की समझ में एक बात आ गई तो आप किस खेत की मूली हैं
मीर साहब   और जब एक बात की लिम भी दरियाफ्त हो गई तो फिर उसमें इनकार करने की क्या जरूरत
नवाब   क्यों साहब  लड़ाई में तो आपने खून नाम पैदा किया है  बताइए कि आपके हाथ से कितने आदमियों का खून हुआ होगा
खोजी   गुलाप से पूछिए  इन्होंने कुल मिला कर दो करोड़ आदमियों को मारा होगा
नवाब   दो करोड़
खोजी   जभी तो रूम और शाम  तूरान और मुलतान  आस्ट्रिया और इँगलिस्तान  जर्मनी और फ्रांस में इनका नाम हुआ है
नवाब   ओफ्फोह  खोजी को इतने मुल्कों के नाम याद हैं
आजाद   हुजूर  अब इन्हें वह खोजी न समझिए
खोजी   खुदावंद  मैंने एक दरिया पर अकेले एक हजार आदमियों का मुकाबिला किया
नवाब   भाई  मुझे तो यकीन नहीं आता
मस्तियाबेग   हुजूर  तीन हिस्से झूठ और एक हिस्सा सच
मीर साहब   हम तो कहते हैं  सब डींग है
आजाद   नवाब साहब  इस बात की तो हम भी गवाही देते हैं
 इस लड़ाई में मैं शरीक न था  मगर मैंने अखबार में इनकी तारीफ देखी थी और वह अखबार मेरे पास मौजूद है
नवाब   तो अब हमको यकीन आ गया  जब जनरल आजाद ने गवाही दी तो फिर सही है
खोजी   वह मौका ही ऐसा था
आजाद   नहीं नहीं भाई  तुमने वह काम किया कि बड़े बड़े जनरलों ने दाँतों अँगुली दबाई
 वहीं तो सफशिकन भी तुम्हें नजर आए थे
खोजी   हुजूर  यह कहना तो मैं भूल ही गया
 जिस वक्त मैं दुश्मनों का सुथराव कर रहा था  उसी वक्त सफशिकन को एक दरख्त पर बैठे देखा
नवाब   लो साहबो  सुनो  मेरे सफशिकन रूम की फौज में भी जा पहुँचे
मुसाहब   सुभान अल्लाह
 वाह रे सफशिकन  बहादुर हो तो ऐसा हो
खोजी   खुदाबंद  इस डाँट डपट का बटेर भी कम देखा होगा
नवाब   देखा ही नहीं  कम कैसा
 अरे मियाँ  गफूर  जरा घर में इत्तला करो कि सफशिकन खैरियत से हैं
गफूर डयोढ़ी पर आया
 वहाँ खिदमतगार  दरबान  चपरासी सब नवाब की सादगी पर खिलखिला कर हँस रहे थे
खिदमतगार   ऐसा उल्लू का पट्ठा भी कहीं न देखा होगा
गफूर   निरा पागल है  वल्लाह निरा पागल
चपरासी   अभी देखिए  तो क्या क्या किस्से गढ़े जाते हैं
महरी ने यह खबर बेगम साहब को दी तो उन्होंने कहकहा लगाया और कहा   इन पाजियों ने नवाब को अँगुलियों पर नचाना शुरू किया
 जाके कह दो कि जरी खड़े खड़े बुलाती हैं
नवाब साहब उठे  मगर उठते ही फिर बैठ गए और कहा   भाई  जाने को तो मैं जाता हूँ  मगर कहीं उन्होंने मुफस्ल हाल पूछा तो
आजाद   ख्वाजा साहब से उनका हाल पूछिए  इन्हें खूब मालूम हैं
खोजी   साथ तो सच पूछिए तो मेरा ही उनका बहुत रहा
 इनके अंगरेजी लिबास से चकराते थे
नवाब   भला किस मोरचे पर गए थे या नहीं  या दूर ही से दुआ दिया किए
खोजी   खुदावंद गुलाम जो अर्ज करेगा  किसी को यकीन न आएगा  इस पर मैं झल्लाऊँगा और मुफ्त ठाँय ठाँय होगी
नवाब   क्या मजाल  खुदा की कसम  अब तुम मेरे खास मुसाहब हो  तुमने तो तजरबा हासिल किया है वह औरों को कहाँ नसीब
 तुम्हारा कौन मुकाबिला कर सकता है
खोजी   यह हुजूर के इकबाल का असर है  वरना मैं तो किसी शुमार में न था
 बात यह हुई कि गुलाम एक नदी के किनारे अफीम घोल रहा था कि जिस दरख्त की तरफ नजर डालता हूँ  रोशनी छाई हुई है
 घबराया कि या खुदा  यह क्या माजरा है  इसी फिक्र में पड़ा था कि हुजूर सफशिकन न जाने किधर से आ कर मेरे हाथ पर बैठ गए
नवाब   खुदा का शुक्र है  तुम तो बड़े खुश हुए होगे
खोजी   हुजूर  जैसे करोड़ों रुपए मिल गए
 पहले हुजूर का हाल बयान किया
 फिर शहर का जिक्र करने लगे
 दुनिया की सभी बातें उन पर रोशन थीं
 बस हुजूर  तो यह कैफियत हुई कि दुश्मन किसी लड़ाई में जम ही न सके
 इधर रूसियों ने तोपों पर बत्ती लगाई  उधर मेरे शेर ने कील ठोंक दी
नवाब   वाह वाह  सुभान अल्लाह  कुछ सुनते हो यारो
मस्तियाबेग   खुदावंद  जानवर क्या  जादू है
खोजी   भला उनको कोई बटेर कह सकता है
 और जानवर तो आप खुद हैं
 आप उनकी शान में इतना सख्त और बेहूदा लफ्ज मुँह से निकालते हैं
नवाब   मस्तियाबेग  अगर तुमको रहना है तो अच्छी तरह रहो  वरना अपने घर का रास्ता लो
 आज तो सफशिकन को जानवर बनाया  कल को मुझे जानवर बनाओगे
मुसाहब   खुदावंद  यह निरे फूहड़ हैं
 बात करने की तमीज नहीं
गफूर   अच्छा तो अब खामोश ही रहिए साहब  कुसूर हुआ
खोजी   नहीं  सारा हाल तो सुन चुके  मगर तब भी अपनी ही सी कहे जाएँगे  दूसरा अगर इस वक्त जानवर कहता तो गलफड़े चीर कर धर देता  न हुई करौली
नवाब   जाने भी दो  बेशऊर है
खोजी   खुदावंद  खुशी में तो सभी लड़ सकते हैं  मगर तरी में लड़ना मुश्किल है
 सो हुजूर  तरी की लड़ाई में सफशिकन सबसे बढ़ कर रहे
 एक दफा का जिक्र है कि एक छोटा दरिया था
 इस तरफ हम  उस तरफ दुश्मन
 मोरचे बंदी हो गई  गोलियाँ चलने लगीं  बस क्या देखता हूँ कि सफशिकन ने एक कंकरी ली और उस पर कुछ कर पढ़ इस जोर से फेंकी कि एक तोप के हजार टुकड़े हो गए
नवाब   वाह वाह  सुभान अल्लाह
मुसाहब   क्या पूछना है  एक जरा की कंकरी की यह करामात
खोजी   अब सुनिए  कि दूसरी कंकरी जो पढ़ कर फेंकी तो एक ओर तोप फटी और बहत्तर टुकड़े हो गए
 कोई तीन चार हजार आदमी काम आए
नवाब   इस कंकरी को देखिएगा
 वल्लाह वल्लाह
 एक हजार टुकड़े तोप के और तीन हजार आदमी गायब
 वाह रे मेरे सफशिकन
खोजी   इस तरह कोई चौदह तोपें उड़ा दीं और जितने आदमी थे सब भुन गए
 कुछ न पूछिए हुजूर  आज तक किसी की समझ में न आया कि यह क्या हुआ
 अगर एक गोला भी पड़ा होता तो लोग समझते  उसमें कोई ऐसा मसाला रहा होगा  मगर कंकरी तो किसी को मालूम भी नहीं हुई
नवाब   बला की कंकरी थी कि तोप के हजारों टुकड़े कर डाले और हजारों आदमियों की जान ली
 भई  जरा कोई जा कर सफशिकन की काबुक तो लाओ
इतने में महरी ने फिर आ कर कहा   हुजूर  बड़ा जरूरी काम है  जरा चल कर सुन लें
 नवाब साहब खोजी को ले कर जनानखाने में चले
 खोजी की आँखों में दोहरी पट्टी बाँधी गई और वह डयोढ़ी में खड़े किए गए
बेगम   क्या सफशिकन का कोई जिक्र था  कहाँ हैं आजकल
नवाब   यह कुछ न पूछो  रूम जा पहुँचे
 वहाँ कई लड़ाइयों में शरीक हुए और दुश्मनों का काफिला तंग कर दिया
 खुदा जाने  यह सब किससे सीखा है
बेगम   खुदा की देन है  सीखने से भी कहीं ऐसी बातें आती हैं
नवाब   वल्लाह  सच कहती हो बेगम साहब
 इस वक्त तुमसे जी खुश हो गया
 कहाँ तोप  कहाँ सफशिकन  जरा खयाल तो करो
बेगम   अगर पहले से मालूम होता तो सफशिन को हजार परदों में छिपाके रखती
 हाँ  खूब याद आया  वह तो अभी जीते जागते हैं और तुमने उनकी कब्र बनवा दी
नवाब   वल्लाह  खूब याद दिलाया
 सुभान अल्लाह
बेगम   यह तो कोसना हुआ किसी बेचारे को
नवाब   अगर कहीं यहाँ आ जायँ  और पढ़े लिखे तो हैं ही  कहीं कब्र पर नजर पड़ गई  उस वक्त यही कहेंगे कि यह लोग मेरी मौत मना रहे हैं  क्या झपाके से कब्र बनवा दी
 इससे बेहतर यही है कि खुदवा डालूँ
बेगम   जहन्नुम में जाय
 इस अफीमची को घर के अंदर लाने की क्या जरूरत थी
नवाब   अजी  यह वही हैं जिनको हम लोग खोजी खोजी कहते हैं
 लड़ाई के मैदान में सफशिकन इन्हीं से मिले थे
 अगर कहो तो यहाँ बुला लूँ
बेगम   ऐ जहन्नुम में जाय मुआ  और सुनो  उस अफीमची को घर के अंदर लाएँगे
नवाब   सुन तो लो
 पहले बूढ़ा  पेट में आँत न मुँह में दाँत  दूसरे मातबर  तीसरे दोहरी पट्टी बँधी है
बेगम   हाँ  इसका मुजायका नहीं  मगर में उन मुए लुंगाड़ों के नाम से जलती हूँ  उन्हीं की सोहबत में तुम्हारा यह हाल हुआ
नवाब   ऐं  क्या खूब
खोजी   खुदावंद  गुलाम हाजिर है
महरी   मैं तो समझी कि कुएँ में से कोई बोला
बेगम   क्या यह हरदम पिनक में रहता है
नवाब   ख्वाजा साहब  क्या सो गए
दरबार   ख्वाजा साहब  देखो सरकार क्या फरमाते हैं
खोजी   क्या हुक्म है खुदावंद
बेगम   देखो  खुदा जानता है  ऊँघ रहा था
 मैं तो कहती ही थी
नवाब   भाई  जरा सफशिकन का हाल तो कह चलो
खोजी   खुदावंद  तो अब आँखें तो खुलवा दीजिए
बेगम   क्या कुतिया के पिल्ले की आँखें हैं जो अब भी नहीं खुलतीं
नवाब   पहले हाल तो बयान करो
 जरा तोपवाला जिक्र फिर करना  यहाँ किसी को यकीन ही नहीं आता
खोजी   हुजूर  क्योंकर यकीन आए  जब तक अपनी आँखों से न देखेंगे  कभी न मानेंगे
नवाब   तो भाई हमने क्योंकर मान लिया  इतना तो सोचो
खोजी   खुदा ने सरकार को देखने वाली आँखें दी हैं
 आप न समझें तो कौन समझे
 हुजूर  यह कैफियत हुई कि दरिया के दोनों तरफ आमने सामने तोपें चढ़ी हुई थीं
 बस सफशिकन ने एक कंकरी उठा कर  खुदा जाने क्या जादू फँक दिया कि इधर कंकरी फेंकी और उधर तोप के दो सौ टुकड़ें और हर टुकड़े ने सौ सौ रूसियों की जान ली
बेगम   इस झूठ को आग लगे  अफीम पी पी के निगोड़ों को क्या क्या सूझती है
 बैठे बैठे एक कंकरी से तोप के सौ टुकड़े हो गए
 खुदा का डर ही नहीं
नवाब   तुम्हें यकीन ही न आए तो कोई क्या करे
बेगम   चलो  बस खामोश रहो  जरा सा मुआ बटेर और कंकरी से उसने तोप के दो सौ टुकड़े कर डाले
 खुदा जानता है  तुम अपनी फस्द खुलवाओ
नवाब   अब खुदा जाने  हमें जनून है या तुम्हें
खोजी   खुदावंद  बहस से क्या फायदा
 औरतों की समझ में यह बातें नहीं आ सकतीं
बेगम   महरी  जरा दरबान से कह  इस निगोड़े अफीमची को जूते मारके निकाल दे
 खबरदार जो इसको कभी डयोढ़ी में आने दिया
खोजी   सरकार तो नाहक खफा होती हैं
बेगम   मालूम होता है  आज मेरे हाथों तुम पिटोगे  अरे महरी  खड़ी सुनती क्या है  जाके दरबान को बुला ला
हुसैनी दरबान ने आ कर खोजी के कान पकड़े और चपतियाता हुआ ले चला
खोजी   बस बस  देखो  कान वान की दिल्लगी अच्छी नहीं
महबूबन   अब चलता है या मचलता है
खोजी    टोपी जमीन से उठा कर  अच्छा  अगर आज जीते बच जाओ तो कहना
 अभी एक थप्पड़ दूँ तो दम निकल जाय
इतना कहना था कि दूसरी महरी आ पहुँची और कान पकड़ कर चपतियाने लगी
 खोजी बहुत बिगड़े  मगर सोचे कि अगर सब लोगों को मालूम हो जायगा कि महरियों की जूतियाँ खाईं तो बेढब होगी
 झाड़ पौंछ कर बाहर आए और एक पलंग पर लेट रहे
खोजी के जाने के बाद बेगम साहब ने नवाब को खूब ही आड़े हाथों लिया
 जरा सोचो तो कि तुम्हें हो क्या गया है
 कहाँ बटेर और कहाँ तोप  खुदा झूठ न बोलाए तो बिल्ली खा गई हो  या इन्हीं मुसाहबतों में से किसी ने निकल कर बेच लिया होगा और तुम्हें पट्टी पढ़ा दी कि वह सफशिकन थे
 आखिर तुम किसी अपने दोस्त से पूछो
 देखो  लोगों की क्या राय हैं
नवाब   खुदा के लिए मेरे मुसाहबों को न कोसों  चाहे मुझे बुरा भला कह लो
बेगम   इन मुफ्तखोरों से खुदा समझे
नवाब   जरा आहिस्ता आहिस्ता बोलो  कहीं वह सब सुन लें  तो सब के सब चलते हों और मैं अकेला मक्खियाँ मारा करूँ
बेगम   ऐ है  ऐसे बड़े खरे हें
 तुम जूतियाँ मार के निकालो तो भी ये चूँ न करें
 जो बस निकल जायँ तो होगा क्या
 वह कल जाते हों तो आज ही जायँ
महरी   हुजूर तो चूक गईं  जरी इस मुए खोजी की कहानी तो सुनी होती
 हँसते हँसते लोट जातीं
बेगम   सच  अच्छा तो उसको बुलाओ जरी  मगर कह देना कि झूठ बोला और मैंने खबर ली
नवाब   या खुदा  यह तुमसे किसने कह दिया कि वह झूठ ही बोलेगा
 इतने दिनों से दरबार में रहता है  कभी झूठ नहीं बोला तो अब क्यों झूठ बोलने लगा
और आखिर इतना तो समझो कि झूठ बोलने से उसको मिल क्या जायगा
बेगम   अच्छा  बुलाओ
 मैं भी जरा सफशिकन का हाल सुनूँ
महरी ने जा कर खोजी को बुलाया
 ख्वाजा साहब झल्लाए हुए पलंग पर पड़े थे 
 बोले   जा कर कह दो  अब हम वह खोजी नहीं हैं जो पहले थे  आने वाले और जानेवाले  बुलानेवाले और बुलवानेवाले  सबको कुछ कहता हूँ
आखिर लोगों ने समझाया तो ख्वाजा साहब ड्योढ़ी में आए और बोले   आदाब अर्ज करता हूँ सरकार  अब क्या फिर कुछ मेहरबानी की नजर गरीब के हाल पर होगी
 सभी कुछ इनाम बाकी हो तो अब मिल जाय
बेगम   सफशिकन का कुछ हाल मालूम हो तो ठीक ठीक कह दो
 अगर झूठ बोले तो तुम जानोगे
खोजी   वाह री किस्मत  हिंदोस्तान से बंबई गए  वहाँ सब के सब  हुजूर  हुजूर  कहते थे
 तुर्की और रूस में कोहकाफ की परियाँ हाथ बाँधे हाजिर रहती थीं
 मिस रोज एक एक बात पर जान देती थीं  अब भी उसकी याद आ जाती है तो रात भर अच्छे अच्छे ख्वाब देखा करता हूँ
ख्वाब में एक नूर आता है नजर
याद में तेरी जो सो जाते हैं हम
बेगम   अब बताओ  है पक्का अफीमची या नहीं  मतलब की बात एक न कही वाही तबाही बकने लगा
खोजी   एक दफे का जिक्र है कि पहाड़ के ऊपर तो रूसी और नीचे हमारी फौज
 हमको मालूम नहीं कि रूसी मौजूद है
 वहीं पड़ाव का हुक्म दे दिया
 फौज तो खाने पीने का इंतजाम करने लगी और मैं अफीम घोलने लगा कि एकाएक पहाड़ पर से तालियों की आवाज आई
 मैं प्याली ओठों तक ले गया था कि ऊपर से रूसियों ने बाढ़ मारी
 हमारे सैकड़ों आदमी घायल हो गए
 मगर वाह रे  खुदा गवाह है  प्याली हाथ से न छूटी
 एकाएक देखता हूँ कि सफशिकन उड़े चले आते हैं  आते ही मेरे हाथ पर बैठ कर चोंच अफीम से तर की  और उसके दो कतरे पहाड़ पर गिरा दिए
 बस धमाके की आवाज हुई और पहाड़ फट गया
 रूस की सारी फौज उसमें समा गई
 मगर हमारी तरफ का एक आदमी भी न मरा
 मैंने सफशिकन का मुँह चूम लिया
बेगम   भला सफशिकन बातें किस जबान में करते हैं
खोजी   हुजूर  एक जबान हो तो कहूँ  उर्दू  फारसी  अरबी  तुर्की  अंगरेजी
बेगम   क्या और जबानों के नाम नहीं याद हैं
खोजी   अब हुजूर से कौन कहे
नवाब   अब यकीन आया कि अब भी नहीं
 और जो कुछ पूछना हो  पूछ लो
बेगम   चलो  बस चुपके बैठ रहो
 मुझे रंज होता है कि इन हरामखोरों के पास बैठ बैठ तुम कहीं के न रहे
नवाब   हाय अफसोस  तुम्हें यकीन ही नहीं आता  भला सोचो तो  यह सब के सब मुझसे क्यों झूठ बोलेंगे
 खोजी को मैं कुछ इनाम दे देता हूँ या कोई जागीर लिख दी है इसके नाम
खोजी   खुदावंद  अगर इसमें जरा भी शक हो तो आसमान फट पड़े
 झूठ बात तो जबान से निकलेगी ही नहीं  चाहे कोई मार डाले
बेगम   अच्छा  ईमान से कहना कि कभी मोरचे पर भी गए या झूठ मूठ के फिकरे ही बनाया करते हो
खोजी   हुजूर मालिक हैं  जो चाहें  कह दें  मगर गुलाम ने जो बात अपनी आँखों देखी  वह बयान की
 अगर फर्क हो तो फाँसी का हुक्म दे दीजिए
एक बूढ़ी महरी ने खोजी की बातें सुनने के बाद बेगम से कहा   हुजूर  इसमें ताज्जुब की कौन बात है  हमारे महल्ले में एक बड़ा काला कुत्ता रहा करता था
 मुहल्ले के एक लड़के उसे मारते  कान पकड़ कर खींचते  मगर वह चूँ भी नहीं करता था
 एक दिन महल्ले के चौकीदार ने उस पर एक ढेला फेंका
 ढेला उसके कान में लगा और कान से खून बहने लगा
 चौकीदार दूसरा ढेला मारना ही चाहता था कि एक जोगी ने उसका हाथ पकड़ लिया और कहा  क्यों जान का दुश्मन हुआ है बाबा
 यह कुत्ता नहीं है
 उसी रात को चौकीदार ने ख्वाब देखा कि कुत्ता उसके पास आया
 और अपना घाव दिखा कर कहा   या तो हमीं नहीं  या तुम्हीं नहीं
 सबेरे जो चौकीदार उठा तो उसने पास पड़ोसवालों से ख्वाब का जिक्र किया
 मगर अब देखते हें तो कुत्ते का कहीं पता ही नहीं
 दोपहर को चौकीदार कुएँ पर पानी भरने गया तो पानी देखते ही भूँकने लगा
बेगम   सच
महरी   हुजूर  अल्लाह बचाए इस बला से  कुत्ते के भेस में क्या जाने कौन था
नवाब   अब इसको क्या कहोगी भई  अब भी सफशिकन के कमाल को न मानोगी
बेगम   हाँ  ऐसी बातें तो हमने भी सुनी हैं  मगर
खोजी   अगर मगर की गुँजायश नहीं  गुलाम आँखों देखी कहता है
 एक किस्सा और सुनिए  आपको शायद इसका भी यकीन न आए
 सफशिकन मेरे सिर पर आ कर बैठ गए और कहा  रूसियों की फौज में धँस पड़ो
 मेरे होश उड़ गए
 बोला  साहब आप हैं कहाँ
 मेरी जान जायगी  आपके नजदीक दिल्लगी है  मगर वह सुनते किसकी हैं
 कहा  चलो तो तुम
 आधी रात थी  घटा छाई हुई थी  मगर मजबूरन जाना पड़ा
 बस  रूसी फौज में जा पहुँचा
 देखा  कोई गाता है  कोई सोता है
 हम सबको देखते हैं  मगर हमें कोई नहीं देखता
 सफशिकन अस्तबल की तरफ चले और फुदक के एक घोड़े की गरदन पर जा बैठे
 घोड़ा धम से जा गिरा  अब जिस घोड़े की गरदन पर बैठते हैं  जमीन पर लोटने लगता है
 इस तरह कोई सात हजार घोड़े उसी दम धम धम करके लोट गए
 फौज से निकले तो आपने पूछा  कहो आज की दिल्लगी देखी  कितने सवार बेकार हुए
मैं   हुजूर  पूरे सात हजार
सफशिकन   आज इतना ही बहुत है  कल फिर देखी जायगी  चलो  अपने पड़ाव पर चलें
 चलते चलते जब थक जाओ तो हमसे कह दो
मैं   क्यों  आपसे क्या कह दूँ
सफशिकन   इसलिए कि हम उतर जायँ
मैं   वाह  मुट्ठी भर के आप  भला आपके बैठने से मैं क्या थक जाऊँगा
 आप क्या और आपका बोझ क्या
इतना सुनना था कि खुदा जाने ऐसा कौन सा जादू कर दिया कि मेरा कदम उठाना मुहाल हो गया
 मालूम होता था  सिर पर पहाड़ का बोझ लदा हुआ है
 बोला  हुजूर  अब तो बहुत ही थक गया  पैर ही नहीं उठते
 बस  फुर्र से उड़ गए
 ऐसा मालूम हुआ कि सिर से दस बीस करोड़ मन बोझा उतर गया
नवाब   यह तो भाई  नई नई बातें मालूम होती जाती हैं
 वाह रे सफशिकन
खोजी   हुजूर  खुदा जाने  किस औलिया ने यह भेस बदला है
बेगम साहब ने इस वक्त तो कुछ न कहा  मगर ठान ली कि आज रात को नवाब साहब को खूब आड़े हाथों लूँगी
 नवाब साहब ने समझा कि बेगम साहब को सफशिकन के कमाल का यकीन आ गया
 बाहर आ कर बोले   वल्लाह  तुमने तो ऐसा समा बाँध दिया कि अब बेगम साहब को उम्र भर शक न होगा
खोजी   हुजूर  सब आँखों देखी बात बयान की है
नवाब   यही तो मुश्किल है कि वह सच्ची बातों को भी बनावट समझती हैं
खोजी   समझ में नहीं आता  मुझसे क्यों इतनी नाराज हैं
नवाब   नाराज नहीं हैं जी  मतलब यह कि अब इस बात को सिवा पढ़े लिखे आदमी के और कौन समझ सकता है
 और भई  मैं सोचता हूँ कि आखिर कोई झूठ क्यों बोलने लगा  झूठ बोलने में किसी को फायदा ही क्या है
खोजी   ऐ सुभान अल्लाह  क्या बात हुजूर ने पैदा की है
 सच मुच कोई झूठ क्यों बोलने लगा
 एक तो झूठा कहलाए  दूसरे बे आबरू हो
नवाब   भाई  हम इनसान को खूब पहचानते हैं
 आदमी का पहचानना कोई हमसे सीखे
 मगर दो को हमने भी नहीं पहचाना
 एक तुमको  दूसरे सफशिकन को
खोजी   खुदावंद  मैं यह न मानूँगा  हुजूर की नजर बड़ी बारीक है
नवाब साहब खोजी की बातों से इतने खुश हुए कि उनके हाथ में हाथ दिए बाहर आए
 मुसाहबों ने जो इतनी बेतकल्लुफी देखी तो जल मरे  आपस में इशारे होने लगे
मस्तियाबेग   ऐं  मियाँ खोजी ने तो जादू कर दिया यारो
गफूर   जरूर किसी मुल्क से जादू सीख आए हैं
मस्तियाबेग   तजरबाकार हो गया न  अब इसका रंग कुछ जम गया
गफूर   कैसा कुछ  अब तो सोलहों आने के मालिक हैं
मिरजा   अरे मियाँ  दोनों हाथ में हाथ दे कर निकले  वाह री किस्मत
 मगर यह खुश किस बात पर हुए
गफूर   इनको अभी तक यही नहीं मालूम  बताइए साहब
मस्तियाबेग   मियाँ  अजब  कूढमगज हो  कहने लगे  खुश किस बात पर हुए
 सफशिकन की तारीफों के पुल बाँध दिए
 सूझ ही तो है  अब लाख चाहें कि उसका रंग फीका कर दें  मुमकिन नहीं
मिरजा   इस वक्त तो खोजी का दिमाग चौथे आसमान पर होगा
मस्तियाबेग   अजी  बल्कि और उसके भी पार  सातवें आसमान पर
गफूर   मैं बाग में गया था  देखा  नवाब साहब मोढ़े पर बेठे हैं और खोजी तिपाई पर बैठा हुआ  खास सरकार की गुड़गुड़ी पी रहा है
मिरजा   सच  तुम्हें खुदा की कसम
गफूर   चल कर देख लीजिए न  बस जादू कर दिया
 यह वही खोती हैं जो चिलमें भरा करते थे  मगर जादू का जोर  अब दोस्त बने हुए हैं
मिरजा   खोजी को सब के सब मिल कर मुबारकबाद दो और उनसे बढ़िया दावत लो
 अब इससे बढ़ कर कौन दरजा है
इतने में नवाब साहब खोजी को लिए हुए दरबार में आए  मुसाहब उठ खड़े हुए
 ख्वाजा साहब को सरकार ने अपने करीब बिठाया और आजाद से बोले   हजरत  आपकी सोहबत में ख्वाजा साहब पारस हो गए
आजाद   जनाब  यह सब आपकी खिदमत का असर है
 मेरी सोहबत में तो थोड़े ही दिनों से हैं  आपकी शागिर्दी करते बरसों गुजर गए
नवाब   वाह  अब तो ख्वाजा साहब मेरे उस्ताद हैं जनाब
मस्तियाबेग   खुदावंद  यह क्या फरमाते हैं
 हुजूर के सामने खोजी की क्या हस्ती है
नवाब   क्या बकता है
 खोजी की तारीफ से तुम सब क्यों जल मरते हो
मिरजा   खुदावंद  यह मस्तियाबेग तो दूसरों को देख कर हमेशा जलते रहते हैं
गफूर   यह परले सिर के गुस्ताख हैं  बात तो समझे नहीं  जो कुछ मुँह में आया  बक दिए
 आखिर ख्वाजा साहब बेचारे ने इनका क्या बिगाड़ा
नवाब   मुझको सुनो साहब  दिल में पुरानी कुदूरत है
मुसाहब   सुभान अल्लाह
 हुजूर  बस यही बात है
खोजी   हुजूर इसका ख्याल न करें
 यह जो चाहें  कहें
 भाई गफूर  जरा सा पानी पीएँगे
नवाब   ठंडा पानी लाओ ख्वाजा साहब के वास्ते
खिदमतगार सुराही का झला ठंडा पानी लाया  चाँदी के कटोरे में पानी दिया
 जब ख्वाजा साहब पानी पी चुके तो नवाब साहब ने पानदान से दो गिलौरियाँ निकाल कर खास अपने हाथ से उनको दीं
मिरजा   मैंने मस्तियाबेग से हजार बार कहा कि भाई  तुम किसी को देख के जले क्यों मरते हो  कोई तुम्हारा हिस्सा नहीं छीन ले जाता  फिर ख्वाहम ख्वाह के लिए अपने को क्यों हलकान करते हो
नवाब   मुझे इस वक्त उसकी बातें बहुत नागवार मालूम हुई
मुसाहब   जानते हैं कि इस दरबार में खुशामदियों की दाल नहीं गलती  फिर भी अपनी हरकत से बाज नहीं आते
मुसाहब लोग तो बाहर बैठे सलाह कर रहे थे  इधर दरबार में नवाब साहब  आजाद और खोजी में यूरोप के रईसों का जिक्र होने लगा
 आजाद ने यूरोप के रईसों की खूब तारीफ की
नवाब   क्यों साहब  हम लोग भी उन रईसों की तरह रह सकते हैं
आजाद   बेशक  अगर उन्हीं की राह पर चलिए
 आपकी सोहबत में चंडूबाज  मदकिए  चरसिए इस कसरत से हैं कि शायद ही कोई इनसे खाली हो
 यूरोप के रईसों के यहाँ ऐसे आदमी फटकने भी न पाएँ
नवाब   कहिए तो ख्वाजा साहब के सिवा और सबको निकाल दूँ
खोजी   निकालिए चाहे रहने दीजिए  मगर इतना हुक्म जरूर दे दीजिए कि आपके सामने दरबार में न कोई चंडू के छींटे उड़ाए  न मदक के दम लगाए और न अफीम घोले
आजाद   दूसरी बात यह है कि खुशामदी लोग आपकी झूठी तारीफे कर करके खुश करते हैं
 इनको झिड़क दीजिए और इनकी खुशामद पर खुश न होइए
नवाब   आप ठीक कहते हैं
 वल्लाह  आपकी बात मेरे दिल में बैठ गई
 यह सब भर्रे दे दे कर मुझे बिलटाए देते हैं
आजाद   आपको खुदा ने इतनी दौलत दी है  यह इस वास्ते नहीं कि आप खुशामदियों पर लुटाएँ
 इसको इस तरह काम में लाएँ कि सारी दुनिया में नहीं तो हिंदोस्तान भर में आपका नाम हो जाय
 खैरातखना कायम कीजिए  अस्पताल बनवाइए  आलिमों की कदर कीजिए
 मैंने आपके दरबार में कसिी आलिम फाजिल को नहीं देखा
नवाब   बस  आज ही से इन्हें निकाल बाहर करता हूँ
आजाद   अपनी आदतें भी बदल डालिए  आप दिन को ग्यारह बजे सो कर उठते और हाथ मुँह धो कर चंडू के छींटे उड़ाते हैं
 इसके बाद इन फिकरेबाजों से चुहल होती है
 सुबह का खाना आपको तीन बजे नसीब होता है
 आप फिर आराम करते हें तो शाम से पहले नहीं उठते
 फिर वही चंडू और मदक का बाजार गर्म होता है
 कोई दो बजे रात को आप खाना खाते हैं
 अब आप ही इनसाफ कीजिए कि दुनिया में आप कौन सा काम करते हैं
नवाब   इन बदमाशों ने मुझे तबाह कर दिया
आजाद   सबेरे उठिए  हवा खाने जाइए  अखबार पढ़िए  भले आदमियों की सोहबत में बैठिए  अच्छी अच्छी किताबें पढ़िए  जरूरी कागजों को समझिए  फिर देखिए कि आपकी जिंदगी कितनी सुधर जाती हैं
नवाब   खुदा की कसम  आज से ऐसा ही करूँगा एक एक हर्फ की तामील न हो तो समझ लीजिएगा  बड़ा झूठा आदमी हैं
खोजी   हुजूर  मुझे तो बरसों इस दरबार में हो गए  जब सरकार ने कोई बात ठान ली तो फिर चाहे जमीन और आसमान एक तरफ हो जाय  आप उसके खिलाफ कभी न करेंगे
 बरसों से यही देखता आता हूँ
आजाद   एक इश्तहार दे दीजिए कि लोग अच्छी अच्छी किताबें लिखें  उन्हें इनाम दिया जायगा
 फिर देखिए  आपका कैसा नाम होता है
नवाब   मुझे किसी बात में उज्र नहीं है
उधर मुसाहबों में और ही बातें हो रही थीं
मस्तियाबेग   वल्लाह  आज तो अपना खून पी कर रह गया यारो
मिरजा   देखते हो  किस तरह झिड़क दिया
मस्तियाबेग   झिड़क क्या दिया  बस कुछ न पूछो  मैं   जान बूझ कर चुप हो रहा  नहीं बेढब हो जाती
 किसी ने अपनी इज्जत नहीं बेची है
 और अब आपस में सलाहें हो रही हैं
 खोजी ने सबको बिलटाया
मस्तियाबेग   कोई लाख कहे  हम न मानेंगे  यह सब जादू का खेल हैं
गफूर   मियाँ  इसमें क्या शक है  यह जादू नहीं तो है क्या
मिरजा   अजी  उल्लू का गोश्त नवाब साहब को न खिला दिया हो तो नाक कटवा डालूँ
 इन लोगों ने मिल कर उल्लू का गोश्त खिला दिया है  जभी तो उल्लू बन गए  अब उनसे कहे कौन
मस्तियाबेग   कहके बहुत खुश हुए कि अब किसी दूसरे को हिम्मत होगी
गफूर   अब तो कुछ दिन खोजी की खुशामद करनी पड़ेगी
मस्तियाबेग   हमारी जूती उस पाजी की खुशामद करती है
मिरजा   फिर निकाले जाओगे  यहाँ रहना है तो खोजी को बाप बनाओ  दरिया में रहना और मगर से बैर
मस्तियाबेग   दो चार दिन रहके यहाँ का रंग ढंग देखते हैं
 अगर यही हाल रहा तो हमारा इस्तीफा है  ऐसी नौकरी से बाज आए
 बराबरवालों की खुशामद हमसे न हो सकेगी
मीर साहब   बराबरवाले कौन
 तुम्हारे बराबरवाले होंगे
 हम तो खोजी को जलील समझते हैं
गफूर   अरे साहब  अब तो यह सबके अफसर हैं और हम तो उन्हें गुड़ गुड़ी पिला चुके
 आप लोग उन्हें मानें या न मानें  हमारे तो मालिक हैं
मिरजा   सौ बरस बाद घूरे के भी दिन फिरते हैं
 भाईजान  किसी को इसका गुमान भी था कि खोजी को सरकार इस तपाक से अपने पास बिठाएँगे  मगर अब आँखों देख रहे हैं
नवाब साहब बाहर आए तो इस ढंग से कि उनके हाथ में एक छोटी सी गुड़गुड़ी और ख्वाजा साहब पी रहे हैं
 मुसाहबों के रहे सहे होश भी उड़ गए
 ओफ्फोह  सरकार के हाथ में गुड़गुड़ी और यह टुकरचा  रईस बना हुआ दम लगा रहा है
 नवाब साहब मसनद पर बैठे तो खोजी को भी अपने बराबर बिठाया
 मुसाहब सन्नाटे में आ गए
 कोई चूँ तक नहीं करता  सबकी निगाह खोजी पर है
 बारे मीर साहब ने हिम्मत करके बात चीत शुरू की
मीर साहब   खुदावंद  आज कितनी बहार का दिन है  चमन से कैसी भीनी भीनी खुशबू आ रही हैं
नवाब   हाँ  आज का दिन इसी लायक है कि कोई इल्मी बहस हो
मीर साहब   खुदावंद  आज का दिन तो गाना सुनने के लिए बहुत अच्छा है
नवाब   नहीं  कोई इल्मी बहस होनी चाहिए
 ख्वाजा साहब  आप कोई बहस शुरू कीजिए
मस्तियाबेग    दिल में  इनके बाप ने भी कभी इल्मी बहस की थी
मिरजा   हुजूर  ख्वाजा साहब की लियाकत में क्या शक है  मगर
नवाब   अगर मगर के क्या मानी
 क्या ख्वाजा साहब के आलिम होने में आप लोगों को कुछ शक है
मिरजा   मिस इल्म की बहस कीजिएगा ख्वाजा साहब
 इल्म का नाम तो मालूम हो
खोजी   हम इल्म जालोजी में बहस करते हैं  बतलाइए  इस इल्म का क्या मतलब है
मिरजा   किस इल्म का नाम लिया आपने  जालोजी
 यह जालोजी क्या बला है
नवाब   जब आपको इस इल्म का नाम तक नहीं मालूम तो बहस क्या खाक कीजिएगा
 क्यों ख्वाजा साहब  सुना है कि दरिया में जहाजों के डुबो देने के औजार भी अँगरेजों ने निकाले हैं
 यह तो खुदाई करने लगे
खोजी   उस औजार का नाम तारपेडो है
 दो जहाज हमारे सामने डुबो दिए गए
 पानी के अंदर ही अंदर तारपेडो छोड़ा जाता है  बस जैसे ही जहाज के नीचे पहुँचा वैसे ही फटा
 फिर तो जनाब  जहाज के करोड़ों टुकड़े हो जाते हैं
मस्तियाबेग   और क्यों साहब  यह बम का गोला कितनी दूर का तोड़ करता है
खोजी   बम के गोले कई किस्म के होते हैं  आप किस किस्म का हाल दरियाफ्त करते हैं
मस्तियाबेग   अजी  यही बम को गोले
खोजी   आप तो यही यही करते हैं  उसका नाम तो बतलाइए
नवाब   क्यों जनाब  लड़ाई के वक्त आदमी के दिल का क्या हाल होता होगा
 चारों तरफ मौत ही मौत नजर आती होगी
मिरजा   मैं अर्ज करूँ हुजूर  लड़ाई के मैदान में आ कर जरा
नवाब   चुप रहो साहब  तुमसे कौन पूछता है  कभी बंदूक की सूरत भी देखी है या लड़ाई का हाल ही बयान करने चले
खोजी   जनाब  लड़ाई के मैदान में जान का जरा भी खौफ नहीं मालूम होता
 आपको यकीन न आएगा  मगर मैं सही कहता हूँ कि इधर फौजी बाजा बजा और उधर दिलों में जोश उमड़ने लगा
 कैसा ही बुजदिल हो  मुमकिन नहीं कि तलवार खींच कर फौज के बीच में धँस न जाय
 नंगी तलवार हाथ में ली और दिल बढ़ा
 फिर अगर दो करोड़ गोले भी सिर पर आएँ तो क्या मजाल कि आदमी हट जाय
खोजी यही बातें कर रहे थे कि खिदमतगार ने आ कर कहा   हुजूर  बाहर एक साहब आए हैं  और कहते हैं  नवाब साहब को हमारा सलाम दो  हमें उनसे कुछ कहना है
 नवाब साहब ने कहा   ख्वाजा साहब  आप जरा जा कर दरियाफ्त कीजिए कि कौन साहब हैं
 खोजी बड़े गरूर के साथ उठे और बाहर जा कर साहब को सलाम किया
 मालूम हुआ कि यह पुलिस का अफसर है  जिले के हाकिम ने उसे आजाद का हाल दरियाफ्त करने के लिए भेजा है
खोजी   आप साहब से जा कर कह दीजिए  आजाद पाशा नवाब साहब के मेहमान हैं और उनके साथ ख्वाजा साहब भी हैं
अफसर   तो साहब उनसे मिलनेवाला है
 अगर आज उनको फुरसत हो तो अच्छा  नहीं तो जब उनका जी चाहे
खोजी   मैं उनसे पूछ कर आपको लिख भेजूँगा
इस्पेक्टर साहब चले गए तो मस्तियाबेग ने कहा   क्यों साहब  यह बात हमारी समझ में नहीं आई कि आपने आजाद पाशा से इसी वक्त क्यों न पूछ लिया
 एक ओहदेदार को दिक करने से क्या फायदा
 खोजी ने त्योरियाँ बदल कर कहा   तुमसे हजार बार मना किया कि इस बारे में न बोला करो  मगर तुम सुनते ही नहीं
 तुम तो हो अक्ल के दुश्मन  हम चाहते हैं कि आजाद पाशा जब किसी हाकिम से मिलें तो बराबर की मुलाकात हो
 इस वक्त यह वर्दी नहीं पहने हैं
 कल जब यह फौजी वर्दी पहन कर और तमगे लगा कर हाकिम जिला से मिलेंगे तो वह खड़ा हो कर ताजीम करेगा
नवाब   अब समझे या अब भी गधे ही बने हो
 ख्वाजा साहब को तौलने चले हैं
 वल्लाह  ख्वाजा साहब  आपने खूब सोची
 अगर इस वक्त कह देते कि आजाद वह क्या बैठे हैं तो कितनी किरकिरी होती
इतने में खाने का वक्त आ पहुँचा
 खाना चुना गया  सब लोग खाने बैठे  उस वक्त खोजी ने एक किस्सा छेड़़ दिया   हुजूर  एक बार जब अंगरेजों की डच लोगों से मुठभेड़ हुई तो अंगरेजी अफसर ने कहा  अगर कोई आदमी दूसरी तरफ के जहाजों को ले आए तो हमारी फतह हो सकती है  नहीं तो हमारा बेड़ा तबाह हो जायगा
 इतना सुनते ही बारह मल्लाह पानी में कूद पड़े
 उनके साथ पंद्रह साल का एक लड़का भी पानी में कूदा
नवाब   समुद्र में  ओफ्फोह
खोजी   खुदावंद  उनसे बढ़ कर दिलेर और कौन हो सकता है
 बस अफसर ने मल्लाहों से कहा  इस लड़के को रोक लो
 लड़के ने कहा  वाह  मेरे मुल्क पर अगर मेरी जान कुरबान हो जाय तो क्या मुजायका
 यह कह कर वह लड़का तैरता हुआ निकल गया
नवाब   ख्वाजा साहब  कोई ऐसी फिक्र कीजिए कि हमारी आपकी दोस्ती हमेशा इसी तरह कायम रहे
खोजी   भाई सुनो  हमें खुशामद करनी मंजूर नहीं  अगर साहब सलामत रखना है तो रखिए  वरना आप अपने घर खुश और मैं अपने घर खुश
नवाब   यार  तुम तो बेवजह बिगड़ खड़े होते हो
खोजी   साफ तो यह है कि जो तजरबा हमको हासिल हुआ है उस पर हम जितना गरूर करें  बजा है
नवाब   इसमें क्या शक है जनाब
खोजी   आप खूब जानते हैं कि आलिम लोग किसी की परवा नहीं करते
 मुझे दुनिया में किसी से दबके चलना नागवार है  और हम क्यों किसी से दबें
 लालच हमें छू नहीं गया  हमारे नजदीक बादशाह और फकीर दोनों बराबर
 जहाँ कहीं गया  लोगों ने सिर और आँखों पर बिठाया
 रूम  मिस्र  रूस बगैरह मुल्कों में मेरी जो कदर हुई वह सारा जमाना जानता है
 आपके दरबार में आलिमों की कदर नहीं
 वह देखिए  नालायक मस्तियाबेग आपके सामने चंडू का दम लगा रहा है
 ऐसे बदमाशों से मुझे नफरत है
नवाब   कोई है  इस नालायक को निकाल दो यहाँ से
मुसाहिब   हुजूर तो आज नाहक खफा होते हैं  इस दरबार में तो रोज ही चंडू के दम लगा करते हैं
 इसने किया तो क्या गुनाह किया
नवाब   क्या बकते हो  हमारे यहाँ चंडू का दम कोई नहीं लगाता
खोजी   हमें यहाँ आते इतने दिन हुए  हमने कभी नहीं देखा  चंडू पीना शरीफों का काम ही नहीं
मिरजा   तुम तो गजब करते हो खोजी  जमाने भर के चंडूबाज  अफीमची  अब आए हो वहाँ से बढ़ बढ़के बातें बनाने
 जरा सरकार ने मुँह लगाया तो जमीन पर पाँव ही नहीं रखते
नवाब   गफूर इन सब बदमाशों को निकाल बाहर करो
 खबरदार जो आज से कोई यहाँ आने पाया
मीर साहब   खुदावंद
 बस  कुछ न कहिएगा  हम लोगों ने अपनी इज्जत नहीं बेची हैं
नवाब   निकालो इन सबों को  अभी अभी निकाल दो
ख्वाजा साहब शह पा कर उठे और एक कतारा लेकर मस्तियाबेग पर जमाया
 वह तो झल्लाया था ही  खोजी को एक चाँटा दिया  तो गिर पड़े  इतने में कई सिपाही आ गए  उन्होंने मस्तियाबेग को पकड़ लिया और बाकी सब भाग खड़े हुए
 खोजी झाड़ पोंछ कर उठे और उठते ही हुक्म दिया कि मस्तियाबेग को उस दरख्त में बाँधकर दो सौ कोड़े लगाए जायँ  नमकहराम अपने मालिक के दोस्तों से लड़ता है
 बदन में कीड़े न पड़ें तो सही
उधर मियाँ आजाद साहब से मिलकर लौटे तो देखा कि दरबार में सन्नाटा छाया हुआ है
 नवाब साहब उन्हें देखते ही बोले   हजरत  आज से हमने आपकी सलाहों पर चलना शुरू कर दिया
आजाद   दरबार के लोग कहाँ गायब हो गए
खोजी   सबके सब निकाल दिए गए  अब कोई यहाँ फटकने भी न पाएगा
नवाब   अब हम हुक्काम से मिला करेंगे और कोशिश करेंगे कि हर एक किस्म की कमेटी में शरीक हों
 वाही तबाही आदमियों की सोहबत में आप देखें तो मेरे कान पकड़िएगा
आजाद   अब आप हर किस्म की किताबें पढ़ा कीजिए
नवाब   आप तो कुछ फरमाते हैं  बजा है  मेरा पच्चीसवाँ साल है  अभी मुझे पढ़ने लिखने का बहुत मौका है  और मुझे करना ही क्या है
आजाद   खुदा आपकी नीयत में बरकत दे
खोजी   बस  आज से आपको आलिमों की सोहबत रखनी चाहिए
 ऐसा न हो  इस वक्त तो सब कुछ तकरार कर लीजिए  और कल से फिर वही ढाक के तीन पात
नवाब   खुदा ने चाहा तो यह सब बातें अब नाम को भी न देखिएगा
दूसरे दिन आजाद सैर करने निकले तो क्या देखते हैं कि एक जगह कई आदमी एक छत पर बैठे हुए हैं
 आजाद को देखते ही देखते ही एक आदमी ने आ कर उनसे कहा   अगर आपको तकलीफ न हो  तो जरा मेरे साथ आइए
 आजाद उसके साथ छत पर पहुँचे तो उन आदमियों में एक ही सूरत अपनी से मिलती जुलती पाई
 उसने आजाद की ताजीम की और कहा   आइए  आपसे कुछ बातें करूँ
 आपने अपनी सूरत तो आईने में देखी होगी
आजाद   हाँ और इस वक्त बगैर आईने के देख रहा हूँ
 आपका नाम
आदमी   मुझे आजाद मिरजा कहते हैं
आजाद   तब तो आप मेरे हमनाम भी हैं
 आपने मुझे क्योंकर पहचाना
मिरजा   मैंने आपकी तसवीरें देखी हैं और अखबारों में आपका हाल पढ़ता रहा हूँ
आजाद   इस वक्त आपसे मिल कर बहुत खुशी हुई
मिरजा   और अभी और भी खुशी होगी
 सुरैया बेगम को तो आप जानते हैं
आजाद   हाँ  हाँ  आपको उनका कुछ हाल मालूम है
मिरजा   जी हाँ  आपके धोखे में मैं उनके यहाँ पहुँचा था  और अब तो वह बेगम हैं
 एक नवाब साहब के साथ उनका निकाह हो गया है
आजाद   क्या अब दूर से भी मुलाकात न होगी
मिरजा   हरगिज नहीं
आजाद   बे अख्तियार जी चाहता है कि मिल कर बातें करूँ
मिरजा   कोशिश कीजिए  शायद मुलाकात हो जाय  मगर उम्मेद नहीं
आजाद सुरैया बेगम की तलाश में निकले तो क्या देखते हैं कि एक बाग में कुछ लोग एक रईस की सोहबत में बैठे गपें उड़ा रहे हैं
 आजाद ने समझा  शायद इन लोगों से सुरैया बेगम के नवाब साहब का कुछ पता चले
 आहिस्ता आहिस्ता उनके करीब गए
 आजाद को देखते ही वह रईस चौंक कर खड़ा हो गया और उनकी तरफ देख कर बोला   वल्लाह  आपसे मिलने का बहुत शौक था
 शुक्र है कि घर बैठे मुराद पूरी हुई
 फर्माइए  आपकी क्या खिदमत करूँ
मुसाहब   हुजूर  जंडैल साहब को कोई ऐस चीज पिलाइए कि रूह तक ताजा हो जाय
खाँ साहब   मुझे पारसाल सबलवायु का मरज हो गया था
 दो महीने डाक्टर का इलाज हुआ
 खाक फायदा न हुआ
 बीस दिन तक हकीम साहब ने नुस्खे पिलाए  मरज और भी बढ़ गया
 पड़ोस में एक बैदराज रहते हैं उन्होंने कहा मैं दो दिन में अच्छा कर दूँगा
 दस दिन तक उनका इलाज रहा  मगर कुछ फायदा न हुआ
 आखिर एक दोस्त ने कहा   भाई  तुम सबकी दवा छोड़ दो  जो हम कहें वह करो
 बस हुजूर  दो बार बरांडी पिलाई
 दो छटाँक शाम को  दो छटाँक सुबह को  उसका यह असर हुआ कि चौथे दिन में बिलकुल चंगा हो गया
रईस   बरांडी के बड़े बड़े फायदे लिखे हैं
दीवान   सरकार  पेशाब के मरज में तो बरांडी अकसीर है
 जितनी देते जाइए उतना ही फायदा करती है
खाँ साहब   हुजूर  आँखों देखी कहता हूँ
 एक सवार को मिर्गी आती थी  सैकड़ों इलाज किए  कुछ असर न हुआ  आखिर एक आदमी ने कहा  हुजूर हुक्म दें तो एक दवा बताऊँ
 दावा करके कहता हूँ कि कल ही मिर्गी न रहे
 खुदावंद  दो छटाँक शराब लीजिए और उसमें उसका दूना पानी मिलाइए  अगर एक दिन में फायदा न हो तो जो चोर की सजा वह मेरी सजा
नवाब   यह सिफत है इसमें
मुसाहब   हुजूर  गँवारों ने इसे झूठ मूठ बदनाम कर दिया है
 क्यों जंडैल साहब  आपको कभी इत्तफाक हुआ है
आजाद   वाह  क्या मैं मुसलमान नहीं हूँ
नवाब   क्या खूब जवाब दिया है  सुभान अल्लाह
इतने में मुसाहब जिनको औरों ने सिखा पढ़ा कर भेजा था  चुगा पहने और अमाम बाँधे आ पहुँचे
 लोगों ने बड़े तपाक से उनकी ताजीम की और बुला कर बैठाया
नवाब   कैसे मिजाज है मौलाना साहब
मौलाना   खुदा का शुक्र है
मुसाहब   क्यों मौलाना साहब  आपके खयाल में शराब हलाल है या हराम
मौलाना   अगर तुम्हारा दिल साफ नहीं तो हजार बार हज करो कोई फायदा नहीं
 हर एक चीज नीयत के लिहाज से हलाल या हराम होती है
आजाद   जनाब  हमने हर किस्म के आदमी देखे
 किसी सोहबत से परहेज नहीं किया  आप लोग शौक से पिएँ  मेरा कुछ खयाल न करें
नवाब   नीयत की सफाई इसी को कहते हैं
 हजरत आजाद  आपकी जितनी तारीफ सुनी थी  उससे कहीं बढ़ कर पाया
एक साहब नीचे से शराब  सोडा की बोतलें और बर्फ लाए और दौर चलने लगे
 जब सरूर जमा तो गपें उड़ने लगीं
खाँ साहब   खुदावंद  एक बार नेपाल की तराई में जाने का इत्तफाक हुआ
 चौदह आदमी साथ थे  वहाँ जंगल में शहद कसरत से है और शहद की मक्खियों की अजब खासियत है कि बदन पर जहाँ कहीं बैठती हैं  दर्द होने लगता है
 मैंने वहाँ के बाशिंदों से पूछा  क्यों भाई  इसकी कुछ दवा है
 कहा  इसकी दवा शराब है
 हमारे साथियों में कई ब्राह्मण भी थे वह शराब को छू न सकते थे
 हमने दवा के तौर पर पी  हमारा दर्द तो जाता रहा और वह सब अभी तक झींक रहे हैं
नवाब   वल्लाह  इसके फायदे बड़े बड़े हैं  मगर हराम है  अगर हलाल होती तो क्या कहना था
मुसाहब   खुदावंद  अब तो सब हलाल है
खाँ साहब   खुदावंद  हैजे की दवा  पेचिस की दवा  बवासीर की दवा  दम की दवा  यहाँ तक कि मौत की भी दवा
दीवान   ओ हो हो  मौत की दवा
नवाब   खबरदार  सब के सब खामोश  बस कह दिया
दीवान   खामोश
 खामोश
खाँ साहब   तप की दवा  सिर दर्द की दवा  बुढ़ापे की दवा
नवाब   यह तुम लोग बहकते क्यों हो
 हमने भी तो पी है
 हजरत  मुझे एक औरत ने नसीहत की थी
 तबसे क्या मजाल कि मेरी जबान से एक बेहूदा बात भी निकले
  चपरासी को बुला कर  रमजानी  तुम खाँ साहब और दीवान जी को यहाँ से ले जाओ
दीवान   इल्म की कसम  अगर इतनी गुस्ताखी हमारी शान में करोगे तो हमसे जूती पैजार हो जायगी
नवाब   कोई है
 जो लोग बहक रहे हों उन्हें दरबार से निकाल दो और फिर भूल के भी न आने देना
लाला   अभी निकाल दो सबको
यह कह कर लाला साहब ने रमजान खाँ पर टीप जमाई
 वह पठान आदमी  टीप पड़ते ही आग हो गया
 लाला साहब के पट्टे पकड़ कर दो चार धपें जोर जोर से लगा बैठा
 इस पर दो चार आदमी और इधर उधर से उठे
 लप्पा डुग्गी होने लगी
 आजाद ने नवाब साहब से कहा   मैं तो रुखसत होता हूँ
 नवाब साहब ने आजाद का हाथ पकड़ लिया और बाग में ला कर बोले   हजरत  मैं बहुत शर्मिंदा हूँ कि न पाजियों की वजह से आपको तकलीफ हुई
 क्या कहें  उस औरत ने हमें वह नसीहत की थी कि अगर हम आदमी होते तो सारी उम्र आराम के साथ बसर करते
 मगर इन मुसाहबों से खुदा समझे  हमें फिर घेर घारके फंदे में फाँस लिया
आजाद   तो जनाब  ऐसे अदना नौकरों को इतना मुँह चढ़ाना हरगिज मुनासिब नहीं
नवाब   भाई साहब  यही बातें उस औरत ने भी समझाई थीं
आजाद   आखिर वह औरत कौन थी और आपसे उससे क्या ताल्लुक था
नवाब   हजरत  अर्ज किया न कि एक दिन दोस्तों के साथ एक बाग में बैठा था कि एक औरत सफेद दुलाई ओढ़े निकली
 दो चार बिगड़े दिलों ने उसे चकमा दे कर बुलाया
 वह बेतकल्लुफी के साथ आ कर बैठी तो मुझसे बातचीत होने लगी
 उसका नाम अलारक्खी था
अलारक्खी का नाम सुनते ही आजाद ने ऐसा मुँह बना लिया गोया कुछ जानते ही नहीं  मगर दिल में सोचे कि वाह री अलारक्खी  जहाँ जाओ  उसके जानने वाले निकल ही आते हैं
 कुछ देर बाद नवाब नशे में चूर हो ही गए और आजाद बाहर निकले तो पुराने जान पहचान के आदमी से मुलाकात हो गई
 आजाद ने पूछा   कहिए हजरत  आजकल आप कहाँ हैं
आदमी   आजकल तो नवाब वाजिद हुसैन की खिदमत में हूँ
 हुजूर तो खैरियत से रहे
 हुजूर का नाम तो सारी दुनिया में रोशन हो गया
आजाद   भाई  जब जानें कि एक बार सुरैया बेगम से दो दो बातें करा दो
आदमी   कोशिश करूँगा हुजूर  किसी न किसी हीले से वहाँ तक आपका पैगाम पहुँचा दूँगा
यह मामला ठीक ठाक करके आजाद होटल में गए तो देखा कि खोजी बड़ी शान से बैठे गपें उड़ा रहे हें और दोनों परियाँ उनकी बातें सुन सुन कर खिलखिला रही हैं
क्लारिसा   तुम अपनी बीवी से मिले  बड़ी खुश हुई होंगी
खोजी   जी हाँ  महल्ले में पहुँचते ही मारे खुशी के लोगों ने तालियाँ बजाईं
 लौंडों ने ढेले मार मार कर गुल मचाया कि आए आए
 अब कोई गले मिलता है  कोई मारे मुहब्बत के उठाके दे मारता है
 सारा महल्ला कह रहा है तुमने तो रूम में वह काम किया कि झंडे गाड़ दिए
 घर में जो खबर हुई तो लौंडी ने आ कर सलाम किया
 हुजूर आइए  बेगम साहब बड़ी देर से इंतजार कर रही हैं
 मैंने कहा  क्योंकर चलूँ
 जब यह इतने भूत छोड़ें भी
 कोई इधर घसीट रहा है  कोई उधर और यहाँ जान अजाब में है
मीडा   घर का हाल बयान करो
 वहाँ क्या बातें हुई
खोजी   दालान तक बीबी नंगे पाँव इस तरह दौड़ी आईं कि हाँफ गईं
मीडा   नंगे पाँव क्यों
 क्या तुम लोगों में जूता नहीं पहनते
खोजी   पहनते क्यों नहीं  मगर जूता तो हाथ में था
मीडा   हाथ से और जूते से क्या वास्ता
खोजी   आप इन बातों को क्या समझें
मीडा   तो आखिर कुछ कहोगे भी
खोजी   इसका मतलब यह है कि मियाँ अंदर कदम रखें और हम खोपड़ी सुहला दें
मीडा   क्या यह भी कोई रस्म है
खोजी   यह सब अदाएँ हमने सिखाई हैं
 इधर हम घर में घुसे  उधर बेगम साहब ने जूतियाँ लगाईं
 अब हम छिपें तो कहाँ छिपें  कोई छोटा मोटा आदमी हो तो इधर उधर छिप रहे  हम यह डील डौल लेके कहाँ जायँ
क्लारिसा   सच तो है  कद क्या है ताड़ है
मीडा   क्या तुम्हारी बीवी भी तुम्हारी ही तरह ऊँचे कद की हैं
खोजी   जनाब  मुझसे पूरे दो हाथ ऊँची हैं
 आ कर बोलीं  इतने दिनों के बाद आए तो क्या लाए हो
 मैंने तमगा दिखा दिया तो खिल गईं
 कहा  हमारे पास आजकल बाट न थे अब इससे तरकारी तौला करूँगी
मीडा   क्या पत्थर का तमगा है
 क्या खूब कदर की है
क्लारिसा   और तुम्हें तमगा कब मिला
खोजी   कहीं ऐसा कहना भी नहीं
इतने में आजाद पाशा चुपके से आगे बढ़े और कहा   आदाब अर्ज है
 आज तो आप खासे रईस बने हुए हैं
खोजी   भाईजान  वह रंग जमाया कि अब खोजी ही खोजी हैं
आजाद   भई  इस वक्त एक बड़ी फिक्र में हूँ
 अलारक्खी का हाल तो जानते ही हो
 आजकल वह नवाब वाजिद हुसैन के महल में है
 उससे एक बार मिलने की धुन सवार है
 बतलाओ  क्या तदबीर करूँ
खोजी   अजी  यह लटके हमसे पूछो
 यहाँ सारी जिंदगी यही किया किए हैं
 किसी चूड़ीवाली को कुछ दे दिला कर राजी कर लो
आजाद के दिल में भी यह बात जम गई
 जा कर एक चूड़ीवाली को बुला लाए
आजाद   क्यों भलेमानस  तुम्हारी पैठ तो बड़े बड़े घरों में होगी
 अब यह बताओ कि हमारे भी काम आओगी
 अगर कोई काम निकले तो कहें  वरना बेकार है
चूड़ीवाली   अरे  तो कुछ मुँह से कहिएगा भी
 आदमी का काम आदमी ही से तो निकलता है
आजाद   नवाब वाजिद हुसैन को जानती हो
चूड़ीवाली   अपना मतलब कहिए
आजाद   बस उन्हीं के महल में एक पैगाम भेजना है
चूड़ीवाली   आपका तो वहाँ गुजर नहीं हो सकता
 हाँ  आपका पैगाम वहाँ तक पहुँचा दूँगी
 मामला जोखिम का है  मगर आपके खातिर कर दूँगी
आजाद   तुम सुरैया बेगम से इतना कह दो कि आजाद ने आपको सलाम कहा है
चूड़ीवाली   आजाद आपका नाम है या किसी और का
आजाद   किसी और के नाम या पैगाम से हमें क्या वास्ता
 मेरी यह तसवीर ले लो  मौका मिले तो दिखा देना
चूड़ीवाली ने तसवीर टोकरे में रखी और नवाब वाजिद हुसैन के घर चली
 सुरैया बेगम कोठे पर बैठी दरिया की सैर कर रही थीं
 चूड़ीवाली ने जा कर सलाम किया
सुरैया   कोई अच्छी चीज लाई हो या खाली खूली आई हो
चूड़ीवाली   हुजूर  वह चीज लाई हूँ कि देख कर खुश हो जाइएगा  मगर इनाम भरपूर लूँगी
सुरैया   क्या है  जरा देखूँ तो
चूड़ीवाली ने बेगम साहब के हाथों में तसवीर रख दी
 देखते ही चौंक के बोलीं   सच बताना कहाँ पाई
चूड़ीवाली   पहले यह बतलाइए कि यह कौन साहब हैं और आपसे कभी की जान पहचान है कि नहीं
सुरैया   बस यह न पूछो  यह बतलाओ कि तसवीर कहाँ पाई
चूड़ीवाली   जिनकी यह तसवीर है  उनको आपको सामने लाऊँ तो क्या इनाम पाऊँ
सुरैया   इस बारे में मैं कोई बातचीत करना नहीं चाहती
 अगर वह खैरियत से लौट आए हैं तो खुश रहें और उनके दिल की मुरादें पूरी हों
चूड़ीवाली   हुजूर  यह तसवीर उन्होंने मुझको दी
 कहा  अगर मौका हो तो हम भी एक नजर देख लें
सुरैया   कह देना कि आजाद  तुम्हारे लिए दिल से दुआ निकलती है  मगर पिछली बातों को जाने दो  हम पराए बस में हैं और मिलने में बदनामी है
 हमारा दिल कितना ही साफ हो  मगर दुनिया को तो नहीं मालूम है  नवाब साहब को मालूम हो गया  तो उनका दिल कितना दुखेगा
चूड़ीवाली   हुजूर  एक दफा मुखड़ा तो दिखा दीजिए  इन आँखों की कसम  बहुत तरस रहे हैं
सुरैया   चाहे जो हो  जो बा खुदा को मंजूर थी  वह हुई और उसी में अब हमारी बेहतरी है
 यह तसवीर यहीं छोड़ जाओ  मैं इसे छिपा कर रखूँगी
चूड़ीवाली   तो हुजूर  क्या कह दूँ
 साफ टका सा जवाब
सुरैया   नहीं  तुम समझा कर कह देना कि तुम्हारे आने से जितनी खुशी हुई  उसका हाल खुदा ही जानता है
 मगर अब तुम यहाँ नहीं आ सकते और न मैं ही कहीं जा सकती हूँ  और फिर अगर चोरी छिपे एक दूसरे को देख भी लिया तो क्या फायदा
 पिछली बातों को अब भूल जाना ही मुनासिब है
 मेरे दिल में तुम्हारी बड़ी इज्जत है
 पहल मैं तुमसे गरज की मुहब्बत करती थी  अब तुम्हारी पाक मुहब्बत करती हूँ
 खुदा ने चाहा तो शादी के दिन हुस्नआरा बेगम के यहाँ मुलाकात होगी
यह वही अलारक्खी हैं जो सराय में चमकती हुई निकलती थीं
 आज उन्हें परदे और हया का इतना खयाल है
 चूड़ीवाली ने जा कर यहाँ की सारी दास्तान आजाद को सुनाई
 आजाद बेगम की पाकदामनी की घंटों तारीफ करते रहे
 यह सुन कर उन्हें बड़ी तस्कीन हुई कि शादी के दिन वह हुस्नआरा बेगम के यहाँ जरूर आएँगी
मियाँ आजाद सैलानी तो थे ही  हुस्नआरा से मुलाकात करने के बदले कई दिन तक शहर में मटरगश्त करते रहे  गोया हुस्नआरा की याद ही नहीं रही
 एक दिन सैर करते करते वह एक बाग में पहुँचे और एक कुर्सी पर जा बैठे
 एकाएक उनके कान में आवाज आई
चले हम ऐ जुनूँ जब फस्ले गुल में सैर गुलशन को
एवज फूलों के पत्थर में भरा गुलचीं ने दामन को
समझ कर चाँद हमने यार तेरे रूए रौशन को
कहा बाले को हाला और महे नौ ताके गरदन को
जो वह तलवार खींचें तो मुकाबिल कर दूँ मैं दिल को
लड़ाऊँ दोस्त से अपने मैं उस पहलू के दुश्मन को
करूँ आहें तो मुँह को ढाँप कर वह शोख कहता है
हवा से कुछ नहीं है डर चिरागे जेर दामन को
तवाजा चाहते हो जाहिदो क्या बादःख्वारों से
कहीं झुकते भी देखा है भला शीशे की गर्दन को
आजाद के कान खड़े हुए कि यह कौन गा रहा है
 इतने में एक खिड़की खुली और एक चाँद सी सूरत उनके सामने खड़ी नजर आई
 मगर इत्तिफाक से उसकी नजर इन पर नहीं पड़ी
 उसने अपना रंगीन हाथ माथे पर रख कर किसी हमजोली को पुकारा  तो आजाद ने यह शेर पढ़ा
हाथ रखता है वह बुत अपनी भौहों पर इस तरह
जैसे मेहराब पर अल्लाह लिखा होता है
उस नाजनीन ने आवाज सुनते ही उन पर नजर डाली और दरीचा बंद कर लिया
 दुपट्टे को जो हवा ने उड़ा दिया तो आधा खिड़की के इधर और आधा उधर
 इस पर उस शोख ने झुँझला कर कहा  यह निगोड़ा दुपट्टा भी मेरा दुश्मन हुआ है
आजाद   अल्लाह रे गजब  दुपट्टे पर भी गुस्सा आता है
सनम   ऐ यह कौन बोला
 लोगो  देखो तो  इस बाग में मरघट का मुर्दा कहाँ से आ गया
सहेली   एक कहाँ  बहन  हाँ हाँ  वह बैठा है  मैं तो डर गई
सनम   अख्खाह  यह तो कोई सिड़ी सी मालूम होता है
आजाद   या खुदा  यह आदमजाद हैं या कोहकाफ की परियाँ
सनम   तुम यहाँ कहाँ से भटक के आ गए
आजाद   भटकते कोई और होंगे हम तो अपनी मंजिल पर पहुँच गए
सनम   मंजिल पर पहुँचना दिल्लगी नहीं है  अभी दिल्ली दूर है
आजाद   यह कहाँ का दस्तूर है कि कोई जमीन पर हो  कोई आसमान पर
 आप सवार  मैं पैदल  भला क्योंकर बने
सनम   और सुनो  आप तो पेट से पाँव निकालने लगे  अब यहाँ से बोरियाँ बँधना उठाओ और चलता धंधा करो
आजाद   इतना हुक्म दो कि करीब से दो दो बातें कर लें
सनम   वह काम क्यों करें जिसमें फसाद का डर है
सहेली   ऐ बुला लो  भले आदमी मालूम होते हैं
 आजाद से  चले आइए साहब  चले आइए
आजाद खुश खुश उठे और कोठे पर जा पहुँचे
सनम   वाह बहन  वाह  एक अजनबी को बुला लिया
 तुम्हारी भी क्या बातें हैं
आजाद   भई  हम भी आदमी हैं
 आदमी को आदमी से इतना भागना न चाहिए
सनम   हजरत  आपके भले ही के लिए कहती हूँ  यह बड़े जोखिम की जगह है
 हाँ  अगर सिपाही आदमी हो तो तुम खुद ताड़ लोगे
आजाद ने जो यह बातें सुनीं तो चक्कर में आए कि हिंदोस्तान से रूस तक हो आए और किसी ने चूँ तक न की  और यहाँ इस तरह की धमकी दी जाती है
 सोचो कि अगर यह सुन कर यहाँ से भाग जाते है तो यह दोनों दिल में हँसेंगी और अगर ठहर जायँ तो आसार बुरे नजर आते हैं
 बातों बातों में उस नाजनीन से पूछा   यह क्या भेद है
सनम   यह न पूछो भई  हमारा हाल बयान करने के काबिल नहीं
आजाद   आखिर कुछ मालूम तो हो  तुम्हें यहाँ क्या तकलीफ है
 मुझे तो कुछ दाल में काला जरूर मालूम होता है
सनम   जनाब  यह जहन्नुम है और हमारी जैसी कितनी ही औरतें इस जहन्नुम में रहती हैं
 यों कहिए कि हमीं से यह जहन्नुम आबाद है
 एक कुंदन नामी बुढ़िया बरसों से यही पेशा करती है
 खुदा जाने  इसने कितने घर तबाह किए
 अगर मुझसे पूछो कि तेरे माँ बाप कहाँ हैं  तो मैं क्या जवाब दूँ  मुझे इतना ही मालूम है कि एक बुढ़िया मुझे किसी गाँव से पकड़ लाई भी
 मेरे माँ बाप ने बहुत तलाश की  मगर इसने मुझे घर से निकलने न दिया
 उस वक्त मेरा सिन चार पाँच साल से ज्यादा न था
आजाद   तो क्या यहाँ सब ऐसी ही जमा हैं
सनम   यह जो मेरी सहेली हैं  किसी बड़े आदमी की बेटी हैं
 कुंदन उनके यहाँ आने जाने लगी और उन सबों से इस तरह की साँठ गाँठ की कि औरतें इसे बुलाने लगीं
 उनको क्या मालूम था कि कुंदन के यह हथकंडे हैं
आजाद   भला कुंदन से मेरी मुलाकात हो तो उससे कैसी बातें करूँ
सनम   वह इसका मौका ही न देगी कि तुम कहो
 जो कुछ कहना होगा  वह खुद कह चलेगी
 लेकिन जो तुमसे पूछे कि तुम यहाँ क्योंकर आए
आजाद   मैं कह दूँगा कि तुम्हारा नाम सुन कर आया
सनम   हाँ  इस तरकीब से बच जाओगे
 जो हमें देखता है  समझता है कि यह बड़ी खुशनसीब हैं
 पहनने के लिए अच्छे से अच्छे कपड़े  खाने के लिए अच्छे से अच्छे खाने  रहने के लिए बड़ी से बड़ी हवेलियाँ  दिल बहलाव के लिए हमजोलियाँ सब कुछ हैं  मगर दिल को खुशी और चैन नहीं
 बड़ी खुशनसीब वे औरतें हैं जो एक मियाँ के साथ तमाम उम्र काट देती हैं
 मगर हम बदनसीब औरतों के ऐसे नसीब कहाँ
 उस बुढ़िया को खुदा गारत करे जिसने हमें कहीं का न रखा
आजाद   मुझे यह सुन कर बहुत अफसोस हुआ
 मैंने तो यह समझा था कि यहाँ सब चैन ही चैन है  मगर अब मालूम हुआ कि मामला इसका उलटा है
सनम   हजारों आदमियों से बातचीत होती है  मगर हमारे साथ शादी करने को कोई पतियाता ही नहीं
 कुंदन से सब डरते हैं
 शोहदे लुच्चों की बात का एतबार क्या  दो एक ने निकाह का वादा किया भी तो पूरा न किया
यह कह कर वह नाजनीन रोने लगी
आजाद ने समझाया कि दिल को ढारस दो और यहाँ से निकलने की हिकमत सोचो
सनम   खुदा बड़ा कारसाज है  उसको काम करते देर नहीं लगती  मगर अपने गुनाहों को जब देखते हैं तो दिल गवाही नहीं देता कि हमें यहाँ से छुटकारा मिलेगा
आजाद   मैं तो अपनी तरफ से जरूर कोशिश करूँगा
सनम   तुम मर्दों की बात का एतबार करना फजूल है
आजाद   वाह
 क्या पाँचों उँगलियाँ बराबर होती हैं
इतने में एक और हसीना आ कर खड़ी हो गई
 इसका नाम नूरजान था
 आजाद ने उससे कहा   तुम भी अपना कुछ हाल कहो
 यहाँ कैसे आ फँसी
नूर   मियाँ हमारा क्या हाल पूछते हो  हमें अपना हाल खुद ही नहीं मालूम
 खुदा जाने  हिंदू के घर जन्म लिया या मुसलमान के घर पैदा हुई
 इस मकान की मालिक एक बुढ़िया है  उसके कोटे का मंत्र नहीं  उसका यही पेशा है कि जिस तरह हो कमसिन और खूबसूरत लड़कियों को फुसला कर ले आए
 सारा जमाना उसके हथकंडों को जानता है  मगर किसी से आज तक बंदोबस्त नहीं हो सका
 अच्छे अच्छे महाजन और व्यापारी उसके मकान पर माथा रगड़ते हें  बड़े बड़े शरीफजादे उसका दम भरते हैं
 शाहजादों तक के पास इसकी पहुँच हैं  सुनते थे कि बुरे काम का नतीजा बुरा होता है  मगर खुदा जाने  बुढ़िया को इन बुरे कामों की सजा क्यों नहीं मिलती
 इस चुड़ैल ने खूब रुपए जमा किए हैं और इतना नाम कमाया है कि दूर दूर तक मशहूर हो गई है
आजाद   तुम सब की सब मिलकर भाग क्यों नहीं जातीं
सनम   भाग जायँ तो फिर खायँ क्या  यह तो सोचो
आजाद   इसने अपनी मक्कारी से इस कदर तुम सबको बेवकूफ बना रखा है
सनम   बेवकूफ नहीं बनाया है  यह बात सही है  खाने भर का सहारा तो हो जाय
आजाद   तुम्हारी आँख पर गफलत की पट्टी बाँध दी है
 तुम इतना नहीं सोचतीं कि तुम्हारी बदौलत तो इसने इतना रुपया पैदा किया और तुम खाने को मुँहताज रहोगी
 जो पसंद हो उसके साथ शादी कर लो और आराम से जिंदगी बसर करो
सनम   यह सच है  मगर उसका रोब मारे डालता है
आजाद   उफ् रे रोब  यह बुढ़िया भी देखने के काबिल है
सनम   इस तरह की मीठी मीठी बातों करेगी कि तुम भी उसका कलमा पढ़ने लगोगे
आजाद   अगर मुझे हुक्म दीजिए तो मैं कोशिश करूँ
सनम   वाह  नेकी और पूछ पूछ
 आपका हमारे ऊपर बड़ा एहसान होगा
 हमारी जिंदगी बरबाद हो रही है
 हमें हर रोज गालियाँ देती है और हमारे माँ बाप को कोसा करती है
 गो उन्हें आँखों से नहीं देखा  मगर खून का जोश कहाँ जाय
इस फिकरे से आजाद की आँखें भी डबडबा आईं  उन्होंने ठान ली कि इस बुढ़िया को जरूर सजा कराएँगे
इतने में सहेली ने आ कर कहा   बुढ़िया आ गई है  धीरे धीरे बातें करो
आजाद ने सनम के कान में कुछ कह दिया और दोनों की दोनों चली गईं
कुंदन   बेटा  आज एक और शिकार किया  मगर अभी बताएँगे नहीं
 यह दरवाजे पर कौन खड़ा था
सनम   कोई बहुत बड़े रईस हैं  आपसे मिलना चाहते हैं
कुंदन ने फौरन आजाद को बुला भेजा और पूछा  किसके पास आए हो बेटा
 क्या काम है
आजाद   मैं खास आपके पास आया हूँ
कुंदन   अच्छा बैठो
 आजकल बे फसल की बारिश से बड़ी तकलीफ होती है  अच्छी वह फसल कि हर चीज वक्त पर हो  बरसात हो तो मेंह बरसे  सर्दी के मौसम में सर्दी खूब हो और गर्मी में लू चले  मगर जहाँ कोई बात बे मौसम की हुई और बीमारी पैदा हो गई
आजाद   जी हाँ  कायदे की बात है
कुंदन   और बेटा  हजार बात की एक बात है कि आदमी बुराई से बचे
 आदमी को याद रखना चाहिए कि एक दिन उसको मुँह दिखाना है  जिसने उसे पैदा किया
 बुरा आदमी किस मुँह से मुँह दिखाएगा
आजाद   क्या अच्छी बात आपने कही है  है तो यही बात
कुंदन   मैंने तमाम उम्र इसी में गुजारी कि लावारिस बच्चों की परवरिश करूँ  उनको खिलाऊँ पिलाऊँ और अच्छी अच्छी बातें सिखाऊँ
 खुदा मुझे इसका बदला दे तो वाह वाह  वरना और कुछ फायदा न सही  तो इतना फायदा तो है कि इन बेकसों की मेरी जात से परवरिश हुई
आजाद   खुदा जरूर इसका सवाब देगा
कुंदन   तुमने मेरा नाम किससे सुना
आजाद   आपके नाम की खुशबू दूर दूर तक फैली हुई है
कुंदन   वाह  मैं तो कभी किसी से अपनी तारीफ ही नहीं करती
 जो लड़कियाँ मैं पालती हूँ उनको बिलकुल अपने खास बेटों की तरह समझती हूँ
 क्या मजाल कि जरा भी फर्क हो
 जब देखा कि वह सयानी हुई तो उनको किसी अच्छे घर ब्याह दिया  मगर खूब देख भालके
 शादी मर्द और औरत की रजामंदी से होनी चाहिए
आजाद   यही शादी के माने हैं
कुंदन   तुम्हारी उम्र दराज हो बेटा  आदमी जो काम करे  अक्ल से  हर पहलू को देख भालके
आजाद   बगैर इसके मियाँ बीवी में मुहब्बत नहीं हो सकती और यों जबरदस्ती की तो बात ही और है
कुंदन   मेरा कायदा है कि जिस आदमी को पढ़ा लिखा देखती हूँ उसके सिवा और किसी से नहीं ब्याहती और लड़की से पूछ लेती हूँ कि बेटा  अगर तुमको पसंद हो तो अच्छा  नहीं कुछ जबरदस्ती नहीं है
यह कह कर उसने महरी को इशारा किया
 आजाद ने इशारा करते तो देखा  मगर उनकी समझ में न आया कि इसके क्या माने हैं
 महरी फौरन कोठे पर गई और थोड़ी ही देर में कोठे से गाने की आवाजें आने लगीं
कुंदन   मैंने इन सबको गाना भी सिखाया है  गो यहाँ इसका रिवाज नहीं
आजाद   तमाम दुनिया में औरतों को गाना बजाना सिखाया जाता है
कुंदन   हाँ  बस एक इस मुल्क में नहीं
आजाद   यह तो तीन की आवाजें मालूम होती हैं  मगर इनमें से एक का गला बहुत साफ है
कुंदन   एक तो उनका दिल बहलता है  दूसरे जो सुनता है  उसका भी दिल बहलता है
आजाद   मगर आपने कुछ पढ़ाया भी है या नहीं
कुंदन   देखो बुलवाती हूँ  मगर बेटा नीयत साफ रखनी चाहिए
उस ठगों की बुढ़िया ने सबसे पहले नूर को बुलाया
 वह लजाती हुई आई और बुढ़िया के पास इस तरह गरदन झुकाके बैठी जैसे कोई शरमीली दुलहिन
आजाद   ऐ साहब  सिर ऊँचा करके बैठो  यह क्या बात है
कुंदन   बेटा  अच्छी तरह बैठो सिर उठा कर
  आजाद से  हमारी सब लड़कियाँ शरमीली और हयादार हैं
आजाद   यह आप ऊपर क्या गा रही थीं
 हम भी कुछ सुनें
कुंदन   बेटी नूर  वही गजल गाओ
नूर   अम्माँजान  हमें शर्म आती है
कुंदन   कहती है  हमें शर्म आती है  शर्म की क्या बात है  हमारी खातिर से गाओ
नूर    कुंदन के कान में  अम्माँजान  हमसे न गाया जायगा
आजाद   यह नई बात है
अकड़ता है क्या देख देख आईना
हसीं गरचे है तू पर इतना घमंड
कुंदन   लो  इन्होंने गाके सुना दिया
महरी   कहिए  हुजूर  दिल का परदा क्या कम है जो आप मारे शर्म के मुँह छिपाए हैं
 ऐ बीवी  गरदन ऊँची करो  जिस दिन दुलहिन बनोगी  उस दिन इस तरह बैठना तो कुछ मुजायका नहीं है
कुंदन   हाँ  बात तो यही है  और क्या
आजाद   शुक्र है  आपने जरा गरदन तो उठाई
बात सब ठीक ठाक है  पर अभी
कुछ सवालो जवाब बाकी है
कुंदन    हँस कर  अब तुम जानो और यह जानें
आजाद   ऐ साहब  इधर देखिए
नूर   अम्माँजान  अब हम यहाँ से जाते हैं
कुंदन ने चुटकी ले कर कहा   कुछ बोलो जिसमें इनका भी दिल खुश हो  कुछ जवाब दो  यह क्या बात है
नूर   अम्माँजान  किसको जवाब दूँ
 न जान  न पहचान
कुंदन इन कामों में आठों गाँठ कुम्मैत  किसी बहाने से हट गई
 नूर ने भी बनावट के साथ चाहा कि चली जाय  इस पर कुंदन ने डाँट बताई   हैं हैं  यह क्या  भले मानस हैं या कोई नीच कौम
 शरीफों से इतना डर
 आखिर नूर शर्मा कर बैठ गई
 उधर कुंदन नजर से गायब हुई  इधर महरी भी चंपत
आजाद   यह बुढ़िया तो एक ही काइयाँ है
नूर   अभी देखते जाओ  यह अपने नजदीक तुमको उम्र भर के लिए गुलाम बनाए लेती है  जो हमने पहले से इसका हाल न बयान कर दिया होता तो तुम भी चंग पर चढ़ जाते
आजाद   भला यह क्या बात है कि तुम उसके सामने इतना शरमाती रहीं
नूर   हमको जो सिखाया है वह करते हैं  क्या करें
आजाद   अच्छा  उन दोनों को क्यों न बुलाया
नूर   देखते जाओ  सबको बुलाएगी
इतने में महरी पान  इलायची और इत्र लेकर आई
आजाद   महरी साहब  यह क्या अंधेर है
 आदमी आदमी से बोलता है या नहीं
महरी   ऐ बीबी  तुमने क्या बोलने की कसम खा ली है
 ले अब हमसे तो बहुत न उड़ो
 खुदा झूठ न बोलाए तो बातचीत तक नौबत आ चुकी होगी और हमारे सामने घूँघट कर लेती हैं
आजाद   गरदन तक तो ऊँची नहीं करतीं  बोलना चालना कैसा  या तो बनती हैं या अम्माँजान से डरती हैं
महरी   वाह वाह  हुजूर वाह  भला यह काहे से जान पड़ा कि बनती हैं
 क्या यह नहीं हो सकता कि आँखों की हया के सबब से लजाती हों
आजाद   वाह  आँखें कहे देती हैं कि नीयत कुछ और है
नूर   खुदा की सँवार झूठे पर
महरी   शाबाश  बस यह इसी बात की मुंतजिर थीं
 मैं तो समझे ही बैठी थी कि जब यह जबान खोलेंगी  फिर बंद ही कर छोड़ेंगी
नूर   हमें भी कोई गँवार समझा है क्या
आजाद   वल्लाह  इस वक्त इनका त्योरी चढ़ाना अजब लुत्फ देता है
 इनके जौहर तो अब खुले
 इनकी अम्माँजान कहाँ चली गईं
 जरा उनको बुलवाइए तो
महरी   हुजूर  उनका कायदा है कि अगर दो दिल मिल जाते हैं तो फिर निकाह पढ़वा देती हैं  मगर मर्द भलामानस हो  चार पैसे पैदा करता हो
 आप पर तो कुछ बहुत ही मिहरबान नजर आती हैं कि दो बातें होते ही उठ गईं  वरना महीनों जाँच हुआ करती है  आपकी शक्ल सूरत से रियासत बरसती है
नूर   वाह  अच्छी फबती कही  बेशक रिसायत बरसती है
यह कह नूर ने आहिस्ता आहिस्ता गाना शुरू किया
आजाद   मैं तो इनकी आवाज पर आशिक हूँ
नूर   खुदा की शान  आप क्या और आपकी कदरदानी क्या
आजाद   दिल में तो खुश हुई होंगी  क्यों महरी
महरी   अब यह आप जानें और वह जानें  हमसे क्या
एकाएक नूर उठ कर चली गई
 आजाद और महरी के सिवा वहाँ कोई न रहा  तब महरी ने आजाद से कहा   हुजूर ने मुझे पहचाना नहीं  और मैं हुजूर को देखते ही पहचान गई  आप सुरैया बेगम के यहाँ आया जाया करते थे
आजाद   हाँ  अब याद आया  बेशक मैंने तुमको उनके यहाँ देखा था
 कहो  मालूम है कि अब वह कहाँ हैं
महरी   हुजूर  अब वह वहाँ हैं जहाँ चिड़िया भी नहीं जा सकती  मगर कुछ इनाम दीजिए तो दिखा दूँ
 दूर से ही बात चीत होगी
 एक रईस आजाद नाम के थे  उन्हीं के इश्क में जोगिन हो गईं
 जब मालूम हुआ कि आजाद ने हुस्नआरा से शादी कर ली तो मजबूर हो कर एक नवाब से निकाह पढ़वा लिया
 आजाद ने यह बहुत बुरा किया
 जो अपने ऊपर जान दे  उसके साथ ऐसी बेवफाई न करनी चाहिए
आजाद   हमने सुना है कि आजाद उन्हें भठियारी समझ कर निकल भागे
महरी   अगर आप कुछ दिलवाएँ तो मैं बीड़ा उठाती हूँ कि एक नजर अच्छी तरह दिखा दूँगी
आजाद   मंजूर  मगर बेईमानी की सनद नहीं
महरी   क्या मजाल  इनाम पीछे दीजिएगा  पहले एक कौड़ी भी न लूँगी
महरी ने आजाद से यहाँ का सारा कच्चा चिट्ठा कह सुनाया   मियाँ  यह बुढ़िया जितनी ऊपर है  उतनी ही नीचे है  इसके काटे का मंत्र नहीं
 पर आजाद को सुरैया बेगम की धुन थी
 पूछा   भला उनका मकान हम देख सकते हैं
महरी   जी हाँ  यह क्या सामने है
आजाद   और यह जितनी यहाँ हैं  सब इसी फैशन की होंगी
महरी   किसी को चुरा लाई है  किसी को मोल लिया है  बस कुछ पूछिए न
इतने में किसी ने सीटी बजाई और महरी फौरन उधर चली गई
 थोड़ी ही देर में कुंदन आई और कहा   ऐं  यहाँ तुम बैठे हो  तोबा तोबा  मगर लड़कियों को  महरी को पुकार कर  क्या करूँ  इतनी शरमीली हैं कि जिसकी कोई हद ही नहीं
 ऐ  उनको बुलाओ  कहो  यहाँ आकर बैठें
 यह क्या बात है
 जैसे कोई काटे खाता है
यह सुनते ही सनम छम छम करती हुई आई
 आजाद ने देखा तो होश उड़ गए  इस मरतबा गजब का निखार था
 आजाद अपने दिल में सोचे कि यह सूरत और यह पेशा
 ठान ली कि किसी मौके पर जिले के हाकिम को जरूर लाएँगे और उनसे कहेंगे कि खुदा के लिए इन परियों को इस मक्कार औरत से बचाओ
कुंदन ने सनम के हाथ में एक पंखा दे दिया और झेलने को कहा
 फिर आजाद से बोली   अगर किसी चीज की जरूरत हो तो बयान कर दो
आजाद   इस वक्त दिल वह मजे लूट रहा है जो बयान के बाहर है
कुंदन   मेरे यहाँ सफाई का बहुत इंतजाम है
आजाद   आपके कहने की जरूरत नहीं
कुंदन   यह जितनी हैं सब एक से एक बढ़ी हुई हैं
आजाद   इनके शौहर भी इन्हीं के से हों तो बात है
कुंदन   इसमें किसी के सिखाने की जरूरत नहीं
 मैं इनके लिए ऐसे लोगों को चुनूँगी जिनका कहीं सानी न हो
 इनको खिलाया  पिलाया  गाना सिखाया  अब इन पर जुल्म कैसे बरदाश्त करूँगी
आजाद   और तो और  मगर इनको तो आपने खूब ही सिखाया
कुंदन   अपना अपना दिल है  मेरी निगाह में तो सब बराबर  आप दो चार दिन यहाँ रहें  अगर इनकी तबीयत ने मंजूर किया तो इनके साथ आपका निकाह कर दूँगी  बस अब तो खुश हुए
महरी   वह शर्तें तो बता दीजिए
कुंदन   खबरदार  बीच में न बोल उठा करो  समझीं
महरी   हाँ हुजूर  खता हुई
आजाद   फिर अब तो शर्ते बयान ही कर दीजिए न
कुंदन   इतमीनान के साथ बयान करूँगी
आजाद    सनम से  तुमने तो हमें अपना गुलाम ही बना लिया
सनम ने कोई जवाब न दिया
आजाद   अब इनसे क्या कोई बात करे
गवारा नहीं है जिन्हें बात करना
सुनेंगे वह काहे को किस्सा हमारा
कुंदन   ऐ हाँ  यह तुममें क्या ऐब है
 बातें करो बेटा
सनम   अम्माँजान  कोई बात हो तो क्या मुजायका और यों ख्वाहमख्वाह एक अजनबी से बातें करना कौन सी दानाई है
कुंदन   खुदा को गवाह करके कहती हूँ कि यह सबकी सब बड़ी शरमीली हैं
आजाद को इस वक्त याद आया कि एक दोस्त से मिलने जाना है  इसलिए कुंदन से रुखसत माँगी और कहा कि आज माफ कीजिए  कल हाजिर होऊँगा  मगर अकेले आऊँ  या दोस्तों को भी साथ लेता आऊँ
 कुंदन ने खाना खाने के लिए बहुत जिद की मगर आजाद ने न माना
आजाद ने अभी बाग के बाहर भी कदम नहीं रखा था कि महरी दौड़ी आई और कहा   हुजूर को बीबी बुलाती हैं
 आजाद अंदर गए तो क्या देखते हैं कि कुंदन के पास सनम और उसकी सहेली के सिवा एक और कामिनी बैठी हुई है जो आन बान में उन दोनों से बढ़ कर है
कुंदन   यह एक जगह गई हुई थीं  अभी डोली से उतरी हैं
 मैंने कहा  तुमको जरी दिखा दूँ कि मेरा घर सचमुच परिस्तान है  मगर बदी करीब नहीं आने पाती
आजाद   बेशक  बदी का यहाँ जिक्र ही क्या है
कुंदन   सबसे मिल जुल के चलना और किसी का दिल न दुखाना मेरा उसूल है  मुझे आज तक किसी ने किसी से लड़ते न देखा होगा
आजाद   यह तो सबों से बढ़ चढ़ कर हैं
कुंदन   बेटा  सभी घर गृहस्थ की बहू बेटियाँ हैं  कहीं आए न जाएँ  न किसी से हँसी  न दिल्लगी
आजाद   बेशक  हमें आपके यहाँ का करीना बहुत पसंद आया
कुंदन   बोलो बेटा  मुँह से कुछ बोलो  देखो  एक शरीफ आदमी बैठे हैं और तुम न बोलती हो न चालती हो
परी   क्या करूँ  आप ही आप बकूँ
कुंदन   हाँ यह भी ठीक है  वह तुम्हारी तरफ मुँह करके बात चीत करें तब बोलो
 लीजिए साहब  अब तो आप ही का कुसूर ठहरा
आजाद   भला सुनिए तो  मेहमानों की खातिरदारी भी कोई चीज है या नहीं
कुंदन   हाँ  यह भी ठीक है  अब बताओ बेटा
परी   अम्माँजान  हम तो सबके मेहमान हैं  हमारी जगह सबके दिल में है  हम भला किसी की खातिरदारी क्यों करें
कुंदन   अब फर्माइए हजरत  जवाब पाया
आजाद   वह जवाब पाया कि लाजवाब हो गया
 खैर साहब  खातिरदारी न सही  कुछ गुस्सा ही कीजिए
परी   उसके लिए भी किस्मत चाहिए
मियाँ आजाद बडे बोलक्कड़ थे  मगर इस वक्त सिट्टी पिट्टी भूल गए
कुंदन   अब कुछ कहिए  चुप क्यों बैठे हैं
परी   अम्माँजान  आपकी तालीम ऐसी वैसी नहीं है कि हम बंद रहें
कुंदन   मगर मियाँ साहब की कलई खुल गई
 अरे कुछ तो फर्माइए हजरत
कुछ तो कहिए कि लोग कहते हैं
आज  गालिब  गजलसरा न हुआ
आजाद   आप शेर भी कहती हैं
नूर   ऐ वाह  ऐसे घबड़ाए कि  गालिब  का तखल्लुस मौजूद है और आप पूछते हैं कि आप शेर भी कहती हैं
परी   आदमी में हवास ही हवास तो है  और है क्या
सनम   हम जो गरदन झुकाए बैठे थे तो आप बहुत शेर थे  मगर अब होश उड़े हुए हैं
सहेली   तुम पर रीझे हुए हैं बहन  देखती हो  किन आँखों से घूर रहे हैं
परी   ऐ हटो भी  एड़ी चोटी पर कुरबान कर दूँ
आजाद   या खुदा  अब हम ऐसे गए गुजरे हो गए
परी   और आप अपने को समझे क्या हैं
कुंदन   यह हम न मानेंगे  हँसी दिल्लगी और बात है  मगर यह भी लाख दो लाख में एक हैं
परी   अब अम्माँजान कब तक तारीफ किया करेंगी
आजाद   फिर जो तारीफ के काबिल होता है उसकी तारीफ होती ही है
नूर   उँह उॅँह  घर की पुटकी बासी साग
आजाद   जलन होगी कि इनकी तारीफ क्यों की
नूर   यहाँ तारीफ की परवा नहीं
कुंदन   यह तो खूब कही  अब इसका जवाब दीजिए
आजाद   हसीनों को किसी की तारीफ कब पसंद आती है
नूर   भला खैर  आप इस काबिल तो हुए कि आपके हुस्न से लोगों के दिल में जलन होने लगी
कुंदन    सनम से  तुमने इनको कुछ सुनाया नहीं बेटा
सनम   हम क्या कुछ इनके नौकर हैं
आजाद   खुदा के लिए कोई फड़कती हुई गजल गाओ  बल्कि अगर कुंदन साहब का हुक्म हो तो सब मिल कर गाएँ
सनम   हुक्म  हुक्म तो हम बादशाह वजीर का न मानेंगे
परी   अब इसी बात पर जो कोई गाए
कुंदन   अच्छा  हुक्म कहा तो क्या गुनाह किया  कितनी ढीठ लड़कियाँ हैं कि नाक पर मक्खी नहीं बैठने देतीं
सनम   अच्छा बहन  आओ  मिल मिल कर गाएँ
ऐ इश्के कमर दिल का जलाना नहीं अच्छा
परी   यह कहाँ से बूढ़ी गजल निकाली
 यह गजल गाओ
गया यार आफत पड़ी इस शहर पर
उदासी बरसने लगी बाम व दर पर
सबा ने भरी दिन को एक आप ठंडी
कयामत हुई या दिले नौहागर पर
मेरे भावे गुलशन को आतश लगी है
नजर क्या पड़े खाक गुलहाय तर पर
कोई देव था या कि जिन था वह काफिर
मुझे गुस्सा आता है पिछले पहर पर
एकाएक किसी ने बाहर से आवाज दी
 कुंदन ने दरवाजे पर जा कर कहा   कौन साहब हैं
सिपाही   दारोगा जी आए हैं  दरवाजा खोल दो
कुंदन   ऐ तो यहाँ किसके पास तशरीफ लाए हैं
सिपाही   कुंदन कुटनी के यहाँ आए हैं
 यही मकान है या और
दूसरा सिपाही   हाँ हाँ  जी  यही है  हमसे पूछो
इधर कुंदन पुलिसवालों से बातें करती थी  उधर आजाद तीनों औरतों के साथ बाग में चले गए और दरवाजा बंद कर दिया
आजाद   यह माजरा क्या है भई
सनम   दौड़ आई है मियाँ  दरवाजा  बंद करने से क्या होगा  कोई तदबीर ऐसी बताओ कि इस घर से निकल भागें
परी   हमें यहाँ एक दम का रहना पसंद नहीं
आजाद   किसी के साथ शादी क्यों नहीं कर लेती
नूर   ऐ है
 यह क्या गजब करते हो  आहिस्ता से बोलो
आजाद   आखिर यह दौड़ क्यों आई है  हम भी तो सुनें
सनम   कल एक भलेमानस आए थे
 उनके पास एक सोने की घड़ी  सोने की जंजीर  एक बेग  पाँच आशर्फियाँ और कुछ रुपए थे
 यह भाँप गई
 उसको शराब पिला कर सारी चीजें उड़ा दीं
 सुबह को जब उसने अपनी चीजों की तलाश की तो धमकाया कि टर्राओगे तो पुलिस को इत्तला कर दूँगी
 वह बेचारा सीधा सादा आदमी  चुपचाप चला गया और दारोगा से शिकायत की  अब वह दौड़ आई है
आजाद   अच्छा
 यह हथकंडे हैं
सनम   कुछ पूछो न  जान अजाब में है
नूर   अब खुदा ही जाने  किस किस का नाश वह करेगी  क्या आग लगाएगी
सनम   अजी  वह किसी से दबनेवाली नहीं है
परी   वह न दबेंगी साहब तक से  यह दारोगा लिए फिरती हैं
सनम   जरी सुनो तो क्या हो रहा है
आजाद ने दरवाजे के पास से कान लगा कर सुना तो मालूम हुआ कि बीबी कुंदन पुलिसवालों से बहर कर रही हैं कि तुम मेरे घर भर की तलाशी लो
 मगर याद रखना  कल ही तो नालिश करूँगीं
 मुझे अकेली औरत समझके धमका लिया है
 मैं अदालत चढ़ूँगी
 लेना एक न देना दो  उस पर यह अंधेर
 मैं साहब से कहूँगी कि इसकी नियत खराब है  यह रिआया को दिक करता है और पराई बहू बेटी को ताकता है
सनम   सुनती हो  कैसा डाँट रही है पुलिसवालों को
परी   चुपचाप  ऐसा न हो  सब इधर आ जायँ
उधर कुंदन ने मुसाफिर को कोसना शुरू किया   अल्लाह करे  इस अठवारे में इसका जनाजा निकले
 मुए ने आके मेरी जान अजाब में कर दी
 मैंने तो गरीब मुसाफिर समझ कर टिका लिया था
 मुआ उलटा लिए पड़ता है
मुसाफिर   दारोगा जी  इस औरत ने सैकड़ों का माल मारा है
सिपाही   हुजूर  यह पहले गुलाम हुसैन के पुल पर रहती थी
 वहाँ एक अहीरिन की लड़की को फुसला कर घर लाई और उसी दिन मकान बदल दिया
 अहीर ने थाने पर रपट लिखवाई
 हम जो जाते हैं तो मकान में ताला पड़ा हुआ  बहुत तलाश की  पता न मिला
 खुदा जाने  लड़की किसी के हाथ बेच डाली या मर गई
कुंदन   हाँ हाँ  बेच डाली  यही तो हमारा पेशा है
दारोगा    मुसाफिर से  क्यों हजरत  जब आपको मालूम था कि यह कुटनी है तो आप इसके यहाँ टिके क्यों
मुसाफिर   बेधा था  और क्या  दो ढाई सौ पर पानी फिर गया  मगर शुक्र है कि मार नहीं डाला
कुंदन   जी हाँ  साफ बच गए
दारोगा    कुंदन से  तू जरा भी नहीं शरमाती
कुंदन   शरमाऊँ क्यों
 क्या चोरी की है
दारोगा   बस  खैरियत इसी में है कि इनका माल इनके हवाले कर दो
कुंदन   देखिए  अब किसी दूसरे घर का डाका डालूँ तो इनके रुपए मिलें
सिपाही   हुजूर  इसे पकड़ के थाने ले चलिए  इस तरह यह न मानेगी
कुंदन   थाने मैं क्यों जाऊँ
 क्या इज्जत बेचनी है
 यह न समझना कि अकेली है
 अभी अपने दामाद को बुला दूँ तो आँखें खुल जायँ
यह सुनते ही आजाद के होश उड़ गए
 बोले  इस मुरदार को सूझी क्या
महरी   जरा दरवाजा खोलिए
आजाद   खुदा की मार तुझ पर
कुंदन   ऐ बेटा  जरी इधर आओ
 मर्द की सूरत देख कर शायद यह लोग इतना जुल्म न करें
दारोगा   अख्खाह  क्या तोप साथ है
 हम सरकारी आदमी और तुम्हारे दामाद से दब जायँ
 अब तो बताओ  इनके रुपए मिलेंगे या नहीं
कुंदन एक सिपाही को अलग ले गई और कहा   मैं इसी वक्त दारोगा जी को इस शर्त पर सत्तर रुपए देती हूँ कि वह इस मामले को दबा दें
 अगर तुम यह काम पूरा कर दो तो दस रुपया तुम्हें भी दूँगी
दारोगा ने देखा कि यह मक्कार औरत झाँसा देना चाहती है तो उसे साथ ले कर थाने चले गए
आजाद   बड़ी बला इस वक्त टली
 औरत क्या  सचमुच बला है
सनम   आपको अभी इससे कहाँ साबिका पड़ा है
आजाद   मैं तो इतने ही में ऊब उठा
सनम   अभी यह न समझना कि बला टल गई हम सब बाँधे जायँगे
आजाद   जरा इस शरारत को तो देखो कि मुझे थानेदार से लड़वाए देती थी
सनम   खुश तो न होंगे कि दामाद बना दिया
आजाद   हम ऐसी सास से बाज आए
सनम   इस गली से कोई आदमी बिना लुटे नहीं जा सकता
 एक औरत को तो इसने जहर दिलवा दिया था
नूर   पड़ोसिन से कोई जा कर कह दे कि तुम अपनी लड़की का क्यों सत्यानाश करती हो
 जो कुछ रूखा सूखा अल्लाह दे वह खाओ और पड़ी रहो
महरी   हाँ और क्या  ऐसे पोलाव से दाल दलिया ही अच्छी
सनम   बस जाके बुला लाओ तो यह समझा दें हीले से
महरी जा कर पड़ोसिन को बुला लाई
 आजाद ने कहा   तुम्हारी पड़ोसिन को तो सिपाही ले गए
 अब यह मकान हमें सौंप गई हैं
 पड़ोसिन ने हँस कर कहा   मियाँ  उनको सिपाही ले जा कर क्या करेंगे
 आज गई हैं  कल छूट आएँगी
इतने में एक आदमी ने दरवाज पर हाथ मारा
 महरी ने दरवाजा खोला तो एक बूढ़े मियाँ दिखाई दिए
 पूछा   बी कुंदन कहाँ हैं
महरी ने कहा   उनको थाने के लोग ले गए
सनम   एक सिरे से इतने मुकदमे  एक  दो  तीन
नूर   हर रोज एक नया पंछी फाँसती है
बूढ़े मियाँ   बस  अब प्याला भर गया
सनम   रोज तो यही सुनती हूँ कि प्याला भर गया
बूढ़े मियाँ   अब मौका पाके तुम सब कहीं चल क्यों नहीं देती हो
 अब इस वक्त तो वह नहीं है
सनम   जायँ तो बे सोचे समझे कहाँ जायँ
आजाद   बस इसी इत्तिफाक को हम लोग किस्मत कहते हैं और इसी का नाम अकबाल है
बूढ़े मियाँ   जी हाँ  आप तो नए आए हैं  यह औरत खुदा जाने  कितने घर तबाह कर चुकी है
 पुलिस में भी गिरफ्तार हुई
 मजिस्ट्रेटी भी गई
 सब कुछ हुआ  सजा पाई  मगर कोई नहीं पूछता
 मैं तो यहाँ तक कहता हूँ कि इनमें से जिसका जी चाहे  मेरे साथ चली चले
 किसी शरीफ के साथ निकाह पढ़वा दूँगा  मगर कोई राजी नहीं होती
एकाएक किसी ने फिर दरवाजे पर आवाज दी  महरी ने दरवाजा खोला तो मम्मन और गुलबाज अंदर दाखिल हुए
 दोनों ढाँटे बाँधे हुए थे
 महरी उन्हें इशारे से बुला कर बाग में ले गई
मम्मन   कुंदन कहाँ हैं
महरी   वह तो आज बड़ी मुसीबत में फँस गई
 पुलिसवाले पकड़ ले गए
मम्मन   हम तो आज और ही मनसूबे बाँध कर आए थे
 वह जो महाजन गली में रहते हैं  उनकी बहू अजमेर से आई है
महरी   हाँ  मेरा जाना हुआ है
 बहुत से रुपए लाई है
गुलबाज   महाजन गंगा नहाने गया है
 परसों तक आ जाएगा
 हमने कई आदमियों से कह दिया था
 सब के सब आते होंगे
मम्मन   कुंदन नहीं हैं  न सही
 हम अपने काम से क्यों गाफिल रहें
 आओ एक आध चक्कर लगाएँ
इतने में बाग के दरवाजे की तरफ सीटी की आवाज आई
 गुलबाज ने दरवाजा खोल दिया और बोला   कौन है  दिलवर
दिलवर   बस अब देर न करो
 वक्त जाता है भाई
गुलबाज   अरे यार  आज तो मामला हुच गया
दिलवर   ऐ  ऐसा न कहो
 दो लाख नकद रखा हुआ है
 इसमें एक भी कम हो  तो जो जुर्माना कहो दूँ
मम्मन   अच्छा  तो कहीं भागा जाता है
दिलवर   यह क्या जरूरी है कि कुंदन जरूरी ही हो
मम्मन   भाईजान  एक कुंदन के न होने से कहीं यार लोग चूकते हैं
 और भी कई सबव हैं
दिलवर   ऐसे मामले में इतनी सुस्ती
मम्मन   यह सारा कुसूर गुलबाज का है
 चंडूखाने में पड़े छींटे उड़ाया किए  और सारा खेल बिगाड़ दिया
दिलवर   आज तक इस मामले में ऐसे लौंडे नहीं बने थे
 वह दिन याद है कि जब जहूरन की गली में छुरी चली थी
गुलबाज   मैं उन दिन कहाँ था
दिलवर   हाँ  तुम तो मुर्शिदाबाद चले गए थे
 और यहाँ जहूरन ने हमें इत्तला दी कि सुल्तान मिरजा चल बसे
 सुल्तान मिरजा के महल्ले में सब मोटे रुपएवाले  मगर उनके मारे किसी की हिम्मत न पड़ती थी कि उनके महल्ले में जाय
मम्मन   वह तो इस फन का उस्ताद था
दिलवर   बस जनाब  इधर सुल्तान मिरजा मरे  उधर जहूरन ने हमें बुलवाया
 हम लोग जा पहुँचे
 अब सुनिए कि जिस तरफ जाते हैं  कोई गा रहा है  कोई घर ऐसा नहीं  जहाँ रोशनी और जाग न हो
मम्मन   किसी ने पहले से मुहल्लेवालों को होशियार कर दिया होगा
दिलवर   जी हाँ  सुनते तो जाइए
 पीछे खुला न
 हुआ यह कि जिस वक्त हम लोगों ने जहूरन के दरवाजे पर आवाज दी  तो उनकी मामा ने पड़ोस के मकान में कंकरी फेंकी
 उस पड़ोसी ने दूसरे मकान में
 इस तरह महल्ले भर में खबर हो गई
यहाँ तो ये बातें हो रही थीं  उधर बूढ़े मियाँ और आजाद में कुंदन को सजा दिलाने के लिए सलाहें होती थीं
आजाद   जिन जिन लड़कियों को इसने चोरी से बेच लिया है  उन सबों का पता लगाइए
बूढ़े मियाँ   अजी  एक दो हों  तो पता लगाऊँ
 यहाँ तो शुमार ही नहीं
आजाद   मैं आज ही हाकिम जिला से इसका जिक्र करूँगा
इन लोगों से रुखसत हो कर आजाद मजिस्ट्रेट के बँगले पर आए
 पहले अपने कमरे में जा कर मुँह हाथ धोया  और कपड़े बदल कर उस कमरे में गए  जहाँ साहब मेहमानों के साथ डिनर खाने बैठे थे
 अभी खाना चुना ही जा रहा था कि आजाद कमरे में दाखिल हुए
 आप शाम को आने का वादा करके गए थे
   बजे पहुँचे तो सबने मिल कर कहकहा लगाया
मेम   क्यों साहब  आपके यहाँ अब शाम हुई
साहब   बड़ी देर से आपका इंतजार था
मीडा   कहीं शादी तो नहीं तय कर आए
साहब   हाँ  देर होने से तो हम सबको यही शक हुआ था
मेम   जब तक आप देर की वजह न बताएँगे  यह शक न दूर होगा
 आप लोगों में तो चार शादियाँ हो सकती हैं
क्लारिसा   आप चुप क्यों हैं  कोई बहाना सोच रहे हैं
आजाद   अब मैं क्या बयान करूँ
 यहाँ तो सब लाल बुझक्कड़ ही बैठे हैं
 कोई चेहरे से ताड़ जाता है  कोई आँखों से पहचान लेता है  मगर इस वक्त मैं जहाँ था  वहाँ खुदा किसी को न ले जाय
साहब   जुवारियों का अड्डा तो नहीं था
आजाद  नहीं वह और ही मामला था
 इतमीनान से कहूँगा
लोग खाना खाने लगे
 साहब के बहुत जोर देने पर भी आजाद ने शराब न पी
 खाना हो जाने पर लेड़ियों ने गाना शुरू किया और साहब भी शरीक हुए
 उसके बाद उन्होंने आजाद से कुछ गाने को कहा
आजाद   आपको इसमें क्या लुत्फ आएगा
मेम   नहीं  हम हिंदुस्तानी गाना पसंद करते हैं  मगर जो समझ में आए
 आजाद ने बहुत हीला किया  मगर साहब ने एक न माना
 आखिर मजबूर हो कर यह गजल गाई
जान से जाती हैं क्या क्या हसरतें
काश वह भी दिल में आना छोड़ दे
दाग  से मेरे जहन्नुम को मिसाल
तू भी वायज दिल जलाना छोड़ दे
परदे की कुछ हद भी है परदानशीं
खुलके मिल बस मुँह छिपाना छोड़ दे
मेम   हम कुछ कुछ समझे
 वह जहन्नुम का शेर अच्छा है
साहब   हम तो कुछ नहीं समझे
 मगर कानों को अच्छा मालूम हुआ
दूसरे दिन आजाद तड़के कुंदन के मकान पर पहुँचे और महरी से बोले   क्यों भाई  तुम सुरैया बेगम को किसी तरह दिखा सकती हो
महरी   भला मैं कैसे दिखा दूँ
 अब तो मेरी वहाँ पहुँच ही नहीं
आजाद   खुदा गवाह है  फकत एक नजर भर देखना चाहता हूँ
महरी   खैर  अब आप कहते ही हैं तो कोशिश करूँगी
 और आज ही शाम को यहीं चले आइएगा
आजाद   खुदा तुमको सलामत रखे  बड़ा काम निकलेगा
महरी   ऐ मियाँ  मैं लौंडी हूँ
 तब भी तुम्हारा ही नमक खाती थी  और अब भी
आजाद   अच्छा  इतना बता दो कि किस तरकीब से मिलूँगा
महरी   यहाँ एक शाह साहब रहते हैं
 सुरैया बेगम उनकी मुरीद हैं
 उनके मियाँ ने भी हुक्म दे दिया है कि जब उनका जी चाहे  शाह साहब के यहाँ जायँ
 शाह जी का सिन कोई दो सौ बरस का होगा
 और हुजूर  जो वह कह देते हैं  वही होता है
 क्या मजाल जो फरक पड़े
आजाद   हाँ साहब  फकीर हैं  नहीं तो दुनिया कायम कैसे है
महरी   मैं शाह जी को एक और जगह भेज दूँगी
 आप उनकी जगह जाके बैठ जाइएगा
 शाह साहब की तरफ कोई आँख उठा कर नहीं देख सकता
इसलिए आपको यह खौफ भी नहीं है कि सुरैया बेगम पहचान जाएँगी
आजाद   बड़ा एहसान होगा
 उम्र भर न भूलूँगा
 अच्छा  तो शाम को आऊँगा
शाम को आजाद कुंदन के घर पहुँच गए
 महरी ने कहा   लीजिए  मुबारक हो
 सब यामला चौकस है
आजाद   जहाँ तुम हो  वहाँ किस बात की कमी
 तुमसे आज मुलाकात हुई थी
 हमारा जिक्र तो नहीं आया
 हमसे नाराज तो नहीं हैं
महरी   ऐ हुजूर  अब तक रोती हैं
 अकसर फरमाती हैं कि जब आजाद सुनेंगे कि उसने एक अमीर के साथ निकाह कर लिया  तो अपने दिल में क्या कहेंगे
शाह साहब शहर के बाहर एक इमली के पेड़ के नीचे रहते थे
 महरी आजाद को वहाँ ले गई और दरख्त के नीचेवाली कोठरी में बैठा कर बोली   आप यहीं बैठिए  बेगम साहब अब आती ही होंगी
 जब वह आँख बंद करके नजर दिखाएँ तो ले लीजिएगा
 फिर आपमें और उनमें खुद ही बाते होंगी
आजाद   ऐसा न हो कि मुझे देख कर डर जायँ
महरी   जी नहीं  दिल की मजबूत हैं
 वनों जंगलों में फिर आई हैं
इतने में किसी आदमी के गाने की आवाज आई
बुते जालिम नहीं सुनता किसी की
गरीबों का खुदा फरियाद रस है
आजाद   यह इस वक्त इस वीराने में कौन गा रहा है
महरी   सिड़ी है
 खबर पाई होगी कि आज यहाँ आनेवाली हैं
आजाद   बाबा साहब को इसका हाल मालूम है या नहीं
महरी   सभी जानते हैं
 दिन रात यों ही बका करता है  और कोई काम ही नहीं
आजाद   भला यह तो बताओ कि सुरैया बेगम के साथ कौन कौन होगा
महरी   दो एक महरियाँ होंगी  मौलाई बेगम होंगी और दस बारह सिपाही
आजाद   महरियाँ अंदर साथ आएँगी या बाहर ही रहेंगी
महरी   इस कमरे में कोई नहीं आ सकता
इतने में सुरैया बेगम की सवारी दरवाजे पर आ पहुँची
 आजाद का दिल धक धक करता था
 कुछ तो इस बात की खुशी थी कि मुद्दत के बाद अलारक्खी को देखेंगे और कुछ इस बात का खयाल कि कहीं परदा न खुल जाय
आजाद   जरा देखो  पालकी से उतरीं या नहीं
महरी   बाग में टहल रही हैं
 मौलाई बेगम भी हैं
 चलके दीवार के पास खड़े हो कर आड़ से देखिए
आजाद   डर मालूम होता है कि कहीं देख न लें
आखिर आजाद से न रहा गया
 महरी के साथ आड़ में खड़े हुए तो देखा कि बाग में कई औरतें चमन की सैर कर रही हैं
महरी   जो जरा भी इनको मालूम हो जाय कि आजाद खड़े देख रहे हैं तो खुदा जाने  दिल का क्या हाल हो
आजाद   पुकारूँ
 बेअख्तियार जी चाहता है कि पुकारूँ
इतने में बेगम दीवार के पास आईं और बैठ कर बातें करने लगीं
सुरैया   इस वक्त तो गाना सुनने को जी चाहता है
मौलाई   देखिए  यह सौदाई क्या गा रहा है
सुरैया   अरे
 इस मुए को अब तक मौत न आई
 इसे कौन मेरे आने की खबर दे दिया करता है
 शाह जी से कहूँगी कि इसको मौत आए
मौलाई   ऐ नहीं  काहे को मौत आए बेचारे को
 मगर आवाज अच्छी है
सुरैया   आग लगे इसकी आवाज को
इतने में जोर से पानी बरसने लगा
 सब की सब इधर उधर दौड़ने लगीं
 आखिर एक माली ने कहा कि हुजूर  सामने का बँगला खाली कर दिया है  उसमें बैठिए
 सब की सब उस बँगले में गईं
 जब कुछ देर तक बादल न खुला तो सुरैया बेगम ने कहा   भई  अब तो कुछ खाने को जी चाहता है
ममोला नाम की एक महरी उनके साथ थी
 बोली   शाह जी के यहाँ से कुछ लाऊँ
 मगर फकीरों के पास दाल रोटी के सिवा और क्या होगा
सुरैया   जाओ  जो कुछ मिले  ले आओ
 ऐसा न हो कि वहाँ कोई बेतुकी बात कहने लगो
महरी ने दुपट्टे को लपेट कर ऊपर से डोली का परदा ओढ़ा
 दूसरी महरी ने मशालची को हुक्म दिया कि मशाल जला
 आगे आगे मशालची  पीछे पीछे दोनों महरियाँ दरवाजे पर आईं और आवाज दी
 आजाद और महरी ने समझा कि बेगम साहब आ गईं  मगर दरवाजा खोला तो देखा कि महरियाँ हैं
महरी   आओ  आओ
 क्या बेगम साहब बाग ही में हैं
ममोला   जी हाँ
 मगर एक काम कीजिए
 शाह साहब के पास भेजा है
 यह बताओ कि इस वक्त कुछ खाने को है
महरी ने शाह जी के बावरचीखाने से चार मोटी मोटी रोटियाँ और एक प्याला मसूर की दाल का ला कर रख दिया
 दोनों महरियाँ खाना ले कर बँगले में पहुँचीं तो सुरैया बेगम ने पूछा   कहो  बेटा कि बेटी
ममोला   हुजूर  फकीरों के दरबार से भला कोई खाली हाथ आता है
 लीजिए  वह मोटे मोटे टिक्कड़ हैं
मौलाई   इस वक्त यही गनीमत हैं
ममोला   बेगम साहब आपसे एक अरज है
सुरैया   क्या है  कहो तुम्हारी बातों से हमें उलझन होती हैं
ममोला   हुजूर  जब हम खाना लेके आते थे तो देखा कि बाग के दरवाजे पर एक बेकस  बेगुनाह  बेचारा दबका दबकाया खड़ा भीग रहा है
सुरैया   फिर तुमने वही पाजीपने की ली न
 चलो हटो सामने से
मौलाई   बहन  खुदा के लिए इतना कह दो कि जहाँ सिपाही बैठे हैं  वहीं उसे भी बुला लें
सुरैया   फिर मुझसे क्या कहती हो
सिपाहियों ने दीवाने को बुला कर बैठा लिया
 उसने यहाँ आते ही तान लगाई
पसे फिना हमें गरदूँ सताएगा फिर क्या
मिटे हुए को यह जालिम मिटाएगा फिर क्या
जईफ नालादिल उसका हिला नहीं सकता
यह जाके अर्श का पाया हिलाएगा फिर क्या
शरीक जो न हुआ एक दम को फूलों में
वह फूल आके लेहद के उठाएगा फिर क्या
खुदा को मानो न बिस्मिल को अपने जबह करो
तड़प के सैर वह तुमको दिखाएगा फिर क्या
सुरैया   देखा न
 यह कंबख्त बे गुल मचाए कभी न रहेगा
मौलाई   बस यही तो इसमें ऐब है
 मगर गजल भी ढूँढ़ के अपने ही मतलब की कही है
सुरैया   कंबख्त बदनाम करता फिरता है
दोनों बेगमों ने हाथ धोया
 उस वक्त वहाँ मसूर की दाल और रोटी पोलाव और कोरमे को मात करती थी
 उस पर माली ने कैथे की चटनी तैयार कराके महरी के हाथ भेजवा दी
 इस वक्त इस चटनी ने वह मजा दिया कि कोई सुरैया बेगम की जबान से सुने
मौलाई   माली ने इनाम का काम किया है इस वक्त
सुरैया   इसमें क्या शक
 पाँच रुपए इनाम दे दो
जब खुदा खुदा करके मेंह थमा और चाँदनी निखरी तो सुरैया बेगम ने महरी भेजी कि शाह जी का हुक्म हो तो हम हाजिर हों
 वहाँ महरी ने कहा   हाँ  शौक से आएँ  पूछने की क्या जरूरत है
सुरैया बेगम ने आँखें बंद कीं और शाह जी के पास गईं
 आजाद ने उन्हें देखा तो दिल का अजब हाल हुआ
 एक ठंडी साँस निकल आई
 सुरैया बेगम घबराईं कि आज शाह साहब ठंडी साँसें क्यों ले रहे हैं
 आँखें खोल दीं तो सामने आजाद को बैठे देखा
 पहले तो समझीं कि आँखों ने धोखा दिया  मगर करीब से गौर करके देखा तो शक दूर हो गया
उधर आजाद की जबान भी बंद हो गई
 लाख चाहा कि दिल का हाल कह सुनाएँ  मगर जबान खोलना मुहाल हो गया
 दोनों ने थोड़ी देर तक एक दूसरे को प्यार और हसरत की नजर से देखा  मगर बातें करने की हिम्मत न पड़ी
 हाँ  आँखों पर दोनों में से किसी को अख्तियार न था
 दोनों की आँखों से टप टप आँसू गिर रहे थे
 एकाएक सुरैया बेगम वहाँ से उठ कर बाहर चली आईं
ममोला ने पूछा   बेगम साहब  आज इतनी जल्दी क्यों की
सुरैया   यों ही
मौलाई   आँखों में आँसू क्यों हैं
 शाह साहब से क्या बातें हुई
सुरैया   कुछ  नहीं बहन  शाह साहब क्या कहते  जी ही तो है
मौलाई   हाँ  मगर खुशी और रंज के लिए कोई सबब भी तो होता है
सुरैया   बहन  हमसे इस वक्त सबब न पूछो
 बड़ी लंबी कहानी है
मौलाई   अच्छा  कुछ करत ब्योंत करके कह दो
सुरैया   बहन  बात सारी यह है कि इस वक्त शाह जी तक ने हमसे चाल की
 जो कुछ हमने इस वक्त देखा  उसके देखने की तमन्ना बरसों से थी  मगर अब आँखें फेर फेरके देखने के सिवा और क्या है
मौलाई    सुरैया के गले में हाथ डाल कर  क्या  आजाद मिल गए क्या
सुरैया   चुप चुप
 कोई सुन न ले
मौलाई   आजाद इस वक्त कहाँ से आ गए
 हमें भी दिखला दो
सुरैया   रोकता कौन है
 जाके देख लो
मौलाई बेगम चलीं तो सुरैया बेगम ने इनका हाथ पकड़ लिया और कहा   खबरदार  मेरी तरफ से कोई पैगाम न कहना
मौलाई बेगम कुछ हिचकती  कुछ झिझकती आ कर आजाद से बोलीं   शाह जी कभी और भी इस तरफ आए थे
आजाद   हम फकीरों को कहीं आने जाने से क्या सरोकार
 जिधर मौज हुई चल दिए
 दिन को सफर  रात को खुदा की याद
 हाँ  गम है तो यह कि खुदा को पाएँ
मौलाई   सुनो शाह जी  आपकी फकीरी को हम खूब जानते हैं
 यह सब काँटे आप ही के बोए हुए हैं
 और अब आप फकीर बन कर यहाँ आए हैं
 यह बतलाइए कि आपने उन्हें जो इतना परेशान किया तो किस लिए
 इससे आपका क्या मतलब था
आजाद   साफ साफ तो यह है कि हम उनसे फकत दो दो बातें करना चाहते हैं
मौलाई   वाह  जब आँखें चार हुईं तब तो कुछ बोले नहीं  और वह बातें हुईं भी तो नतीजा क्या
 उनके मिजाज को तो आप जानते हैं
 एक बार जिसकी हो गईं  उसकी हो गईं
आजाद   अच्छा  एक नजर तो दिखा दो
मौलाई   अब यह मुमकिन नहीं
 क्यों मुफ्त में अपनी जान को हलाकान करोगे
आजाद   तो बिलकुल हाथ धो डालें
 अच्छा चलिए  बाग में जरा दूर ही से दिल के फफोले फोड़ें
मौलाई   वाह वाह
 जब बाग में हों भी
आजाद   अच्छा साहब  लीजिए  सब्र करके बैठे जाते हैं
मौलाई   मैं जा कर कहती हूँ  मगर उम्मेद नहीं कि मानें
यह कह कर मौलाई बेगम उठीं और सुरैया बेगम के पास आ कर बोलीं   बहन  अल्लाह जानता है  कितना खूबसूरत जवान है
सुरैया   हमारा जिक्र भी आया था
 कुछ कहते थे
मौलाई   तुम्हारे सिवा और जिक्र ही किसका था
 बेचारे बहुत रोते थे
 हमारी एक बात इस वक्त मानोगी
 कहूँ
सुरैया   कुछ मालूम तो हो  क्या कहोगी
मौलाई   पहले कौल दो  फिर कहेंगे  यों नहीं
सुरैया   वाह
 बे समझे बूझे कौल कैसे दे दूँ
मौलाई   हमारी इतनी खातिर भी न करोगी बहन
सुरैया   अब क्या जानें  तुम क्या ऊल जलूल बात कहो
मौलाई   हम कोई ऐसी बात न कहेंगे जिससे नुकसान हो
सुरैया   जो बात तुम्हारे दिल में है वह मेरे नाखून में है
मौलाई   क्या कहना है
 आप ऐसी ही हैं
सुरैया   अच्छा  और सब तों मानेंगे सिवा एक बात के
मौलाई   वह एक बात कौन सी है  हम सुन तो लें
सुरैया   जिस तरह तुम छिपाती हो उसी तरह हम भी छिपाते हैं
मौलाई   अल्लाह को गवाह करके कहती हूँ  रो रहा है
 मुझसे हाथ जोड़ कर कहा है कि जिस तरह मुमकिन हो  मुझसे मिला दो
 मैं इतना ही चाहता हूँ कि नजर भर कर देख लूँ
सुरैया   क्या मजाल  ख्वाब तक में सूरत न दिखाऊँ
मौलाई   मुझे बड़ा तरस आता है
सुरैया   दुनिया का भी तो खयाल है
मौलाई   दुनिया से हमें क्या काम
 यहाँ ऐसा कौन आता जाता है
 डर काहे का है  चलके जरा देख लो  उसका अरमान तो निकल जाय
सुरैया   ना  मुमकिन नहीं
 अब यहाँ से चलोगी भी या नहीं
मौलाई   हम तो तब तक न चलेंगे  जब तक तुम हमारा कहना न मानोगी
सुरैया   सुनो मौलाई बेगम  हर काम का कोई न कोई नतीजा होता है
 इसका नतीजा तुम क्या सोची हो
मौलाई   उनका दिल खुश होगा
 इस वक्त वह आपे में नहीं हैं  मगर जब इस मामले पर गौर करेंगे तो उन्हें जरूर रंज होगा
दोनों बेगम पालकियों पर बैठ कर रवाना हुई
 आजाद ने मकान की दीवार से सुरैया बेगम को देखा और ठंडी साँस ली
दूसरे दिन आजाद यहाँ से रुखसत हो कर हुस्नआरा से मिलने चले
 बात बात पर बाँछें खिली जाती थीं
 दिमाग सातवें आसमान पर था
 आज खुदा ने वह दिन दिखाया कि रूस और रूम की मंजिल पूरी करके यार के कूचे में पहुँचे
 कहाँ रूस  कहाँ हिंदोस्तान
 कहाँ लड़ाई का मैदान  कहाँ हुस्नआरा का मकान
 दोनों लेडियों ने उन्हें छेड़ना शुरू किया
क्लारिसा   आज भला आजाद के दिमाग काहे को मिलेंगे
मीडा   इस वक्त मारे खुशी के इन्हें बात करना भी मुश्किल है
आजाद   बड़ी मुश्किल है
 बोलूँ तो हँसवाऊँ  न बोलूँ तो आवाजें कसे जायँ
क्लारिसा   क्या इसमें कुछ झूठ भी है
 जिसके लिए दुनिया भर की खाक छानी  उससे मिलने का नशा हुआ ही चाहे
एकाएक कमरे के बाहर से आवाज आई   भला रे गीदी  भला और जरा देर में मियाँ खोजी कमरे में दाखिल हुए
क्लारिसा   आप इतने दिन तक कहाँ थे ख्वाजा साहब
खोजी   था कहाँ  जहाँ जाता हूँ वहाँ लोग पीछे पड़ जाते हैं
 इतनी दावतें खाईं कि क्या किसी ने खाई होंगी
 एक एक दिन में दो दो सौ बुलावे आ जाते हैं
 अगर न जाऊँ तो लोग कहें  गुरूर करता है
 जाऊँ तो इतना वक्त कहाँ
 इसी उधेड़ बुन में पड़ा रहा
आजाद   अब कुछ हमारे भी काम आओ
खोजी   और दौड़ा आया किस लिए हूँ
 कहो  हुस्नआरा को खबर हुई या नहीं
 न हुई हो तो पहुँचूँ
 मुझसे ज्यादा इस काम के लायक और किसी को न पाओगे
 मैं बड़े काम का आदमी हूँ
आजाद   इसमें क्या शक है भाईजान
 बेशक हो
खोजी   तो फिर मैं चलूँ
आजाद   नेकी और पूछ पूछ
खोजी जाने वाले ही थे कि एक आदमी होटल की तरफ आता दिखाई दिया
 उसकी शक्ल सूरत बिलकुल खोजी से मिलती थी
 वही नाटा कद  वही काला रंग  वही नन्हे नन्हे हाथ पाँव
 खोजी का बड़ा भाई मालूम होता था
आजाद   वल्लाह  बिलकुल खोजी ही हैं
मीडा   बस  इनको छिपाओ  उनको दिखाओ
 उनको छिपाओ  इनको दिखाओ
 जरा फर्क नहीं
खोजी   तू कौन है बे
 कहाँ चला आता है
 कुछ बेधा तो नहीं है
 तुझ जैसे मसखरों का यहाँ क्या काम
मसखरा   कोई हमसे बदके देख ले
 बड़ा मर्द हो तो आ जाय
खोजी   क्या कहता है
 बरस पड़ूँ
मसखरा   जा  अपना काम कर
 जो गरजता है  वह बरसता नहीं
खोजी   बच्चा  तुम्हारी कजा मेरे ही हाथ से है
मसखरा   माशे भर का आदमी  बौनों के बराबर कद और चला है मुझे ललकारने
खोजी   कोई है
 लाना तो चंडू की निगाली
 ले  आइए
मसखरा   हम तो जहाँ खड़े थे  वहीं खड़े हैं  शेर कहीं हटा करते हें
 जमे  तो जमे
खोजी   कजा खेल रही है तेरी
 मैं इसको क्या करूँ
 अब जो कुछ कहना सुनना हो  कह सुन लो  थोड़ी देर में लाश फड़कती होगी
मसखरा   जरी जबान सँभाले हुए हजरत
 ऐसा न हो  मैं गरदन पर सवार हो जाऊँ
होटल में जितने आदमी थे  उनको शिगूफा हाथ आया
 सभी इन बौनों की कुश्ती देखने के लिए बेकरार थे
 दोनों को चढ़ाने लगे
एक   भई  हम सब तो ख्वाजा साहब की तरफ हैं
दूसरा   हम भी
 यह उससे कहीं तगड़े हैं
तीसरा   कौन
 कहीं हो न
 इनमें और उसमें बीस और सोलह का फर्क है
 बोलो  क्या   क्या बदते हो
खोजी   जिसका रुपया फालतू हो  वह इसके हाथ पर बदे
 जो कुछ बना कर घर ले जाना चाहे  वह हमारे हाथ पर बदे
मसखरा   एक लपोटे में बोल जाइए तो सही
 बात करते करते पकड़ लाऊँ और चुटकी बजाते चित करूँ   चुटकी बजा कर  यों यों
खोजी   मैं इतनी दूर नहीं लगाने का
मसखरा   अरे चुप भी रह
 यह मुँह खाय चौलाई
 एक ऊँगली से वह पेंच बाँधूँ कि तड़पने लगे
लिया जिसने हमारा नाम  मारा बेगुनाह उसको
निशाँ जिसने बनाया  बस  वह तीरों का निशाना था
आजाद   बढ़ गए ख्वाजा साहब  यह आपसे बढ़ गए
 अब कोई फड़कता हुआ शेर कहिए तो इज्जत रहे
खोजी   अजी  इससे अच्छा शेर लीजिए
तड़पा कर जरा खंजर के तले
सिर अपना दिया शिकवा न किया
था पासे अदब जो कातिल का
यह भी न हुआ वह भी न हुआ
मसखरा   ले  अब आ
खोजी   देख  तेरी कजा आ गई है
मसखरा   जरा सामने आ
 जमीन में सिर खोंस दूँगा
खोजी    ताल ठोक कर  अब भी कहा मान  न लड़
मसखरा   या अली  मदद कर
कब्र में जिनको न सोना था  सुलाया उनको
पर मुझे चर्ख सितमगर ने सोने न दिया
आजाद   भई खोजी  शायरी में तुम बिलकुल दब गए
खोजी जवाब देने ही वाले थे कि इतने में मसखरे ने उनकी गरदन में हाथ डाल दिया
 करीब था कि जमीन पर दे पटके कि मियाँ खोजी सँभले और झल्ला के मसखरे की गरदन में दोनों हाथ डाल कर बोले   बस  अब तुम करे
मसखरा   आज तुझे जीता न छोड़ूँगा
खोजी   देखो  हाथ टूटा तो नालिश कर दूँगा
 कुश्ती में हाथा पाई कैसी
मसखरा   अपनी बुढ़िया को बुला लाओ
 कोई लाश को रोनेवाली तो हो तुम्हारी
खोजी   या तो कत्ल ही करेंगे या तो कत्ल होंगे
मसखरा   और हम कत्ल ही करके छोड़ेंगे
ख्वाजा साहब ने एक अंटी बताई तो मसखरा गिरा
 साथ ही खोजी भी मुँह के बल जमीन पर आ रहे
 अब न यह उठते हैं न वह
 न वह इनकी गरदन छोड़ता है  न यह उसको छोड़ते हैं
मसखरा   मार डाल  मगर गरदन न छोड़ूँगा
खोजी   तू गरदन मरोड़ डाल  मगर मैं अधमरा करके छोड़ूँगा
 हाय हाय
 गरदन गई
 पसलियाँ चर चर बोल रही हैं
मसखरा   जो कुछ हो सो हो  कुछ परवा नहीं है
खोजी   यहाँ किसको परवा है  कोई रोनेवाला भी नहीं है
अब की खोजी ने गरदन छुड़ा ली  उधर मसखरा भी निकल भागा
 दोनों अपनी अपनी गरदन सहलाने लगे
 यार लोगों ने फिर फिकरे चुस्त किए
 भई  हम तो खोजी के दम के कायल हैं
दूसरा बोला   वाह
 अगर कच्ची आध घड़ी और कुश्ती रहती तो वह मार लेता
तीसरे ने कहा   अच्छा  फिर अब की सही
 किसी का दम थोड़े टूटा है
यार लोग तो उनको तैयार करते थे  मगर उनमें दम न था
 आधा घंटे तक दोनों हाँफा किए  मगर जबान चली जाती थी
खोजी   जरा और देर होती तो फिर दिल्लगी देखते
मसखरा   हाँ  बेशक
खोजी   तकदीर थी  बच गए  वरना मुँह बिगाड़ देता
मसखरा   अब तुम इस फिक्र में हो कि मैं फिर उठूँ
आजाद   हुजूर  मैं बे नीचा दिखाए न मानूँगा
खोजी    मसखरे की गरदन पकड़ कर  आओ  दिखाओ नीचा
मसखरा   अबे  तू गरदन तो छोड़ गरदन छोड़ दे हमारी
खोजी   अब ही हमारा दाँव है
मसखरा   थप्पड़ लगा कर  एक दो
खोजी    चपत दे कर  तीन
फिकरेबाज   सौ तक गिन जाओ यों ही
 हाँ  पाँच हुई
दूसरा   ऐसे ऐसे जवान और पाँच ही तक गिनके रह गए
खोजी    चपत दे कर  छह छह और नहीं तो
 लोग बड़ी देर से छह का इंतजार कर रहे थे
अब की वह घमासान लड़ाई हुई कि दोनों बेदम हो कर गिर पड़े और रोने लगे
खोजी   अब मौत करीब है
 भई आजाद  हमारी कब्र किसी पोस्ते के खत के करीब बनवाना
मसखरा   और हमारी कब्र शाहफसीह के तकिए में बनवाई जाय जहाँ हमारे वालिद ख्वाजा वलीग दफन हैं
खोजी   कौन कौन
 इनके वालिद का क्या नाम था
आजाद   ख्वाजा वलीग कहते हैं
खोजी    रो कर  अरे भाई  हमें पहचाना
 मगर हमारी तुम्हारी यों ही बदी थी
मसखरे ने जो इनका नाम सुना तो सिर पीट लिया   भई क्या गजब हुआ
 सगा भाई सगे भाई को मारे
दोनों भाई गले मिल कर रोए
 बड़े भाई ने अपना नाम मियाँ रईस बतलाया
 बोले   बेटा  तुम मुझसे कोई बीस बरस छोटे हो
 तुमने वालिद को अच्छी तरह से नहीं देखा था
 बड़ी खूबियों के आदमी थे
 हमको रोज दुकान पर ले जाया करते थे
आजाद   काहे की दुकान थी हजरत
रईस   जी  टाल थी
 लकड़ियाँ बेचते थे
खोजी ने भाई की तरफ घूर कर देखा
रईस   कुछ दिन कपू में साहब लोगों के यहाँ खानसामा रहे थे
 खोजी ने भाई की तरफ देख कर दाँत पीसा
आजाद   बस हजरत  कलई खुल गई
 अब्बाजान खानसामा थे और आप रईस बनते हैं
आजाद चले गए तो दोनों भाइयों में खूब तकरार हुई
 मगर थोड़ी ही देर में मेल हो गया और दोनों भाई साथ साथ शहर की सैर को गए
 इधर उधर मटर गस्त करके मियाँ रईस तो अपने अड्डे पर गए और खोजी हुस्नआरा बेगम के मकान पर जा पहुँचे
 बूढ़े मियाँ बैठे हुक्का पी रहे थे
खोजी   आदाब अर्ज है
 पहचाना या भूल गए
बूढ़े मियाँ   आप तो कुछ अजीब पागल मालूम होते हैं
 जान न पहचान  त्योरियाँ बदलने लगे
खोजी   अजी  हम तो सुनाएँ बादशाह को  तुम क्या माल हो
बूढ़े मियाँ   अपने होश में हो या नहीं
खोजी   कोई महलसरा में हुस्नआरा बेगम को इत्तला दो कि मुसाफिर आए हैं
बूढ़े मियाँ    खड़े हो कर  अख्खाह
 ख्वाजा साहब तो नहीं हैं आप
 माफ कीजिएगा
 आइए गले मिल लें
बूढ़े मियाँ ने आदमी को हुक्म दिया कि हुक्का भर दो  और अंदर जा कर बोले   लो साहब  खोजी दाखिल हो गए
चारों बहनें बाग में गईं और चिक की आड़ से खोजी को देखने लगी
नाजुक अदा   ओ हो हो
 कैसा ग्रांडील जवान है
जानी   अल्लाह जानता है  ऐसा जवान नहीं देखने में आया था
 ऊँट की तो कोई कल शायद दुरुस्त भी हो  इसकी कोई कल दुरुस्त नहीं
 हँसी आती है
खोजी   इधर उधर देखने लगे कि यह आवाज कहाँ से आती है
 इतने में बूढ़े मियाँ आ गए
खोजी   हजरत  इस मकान की अजब खासियत है
बूढ़े मियाँ   क्या क्या
 इस मकान में कोई नई बात आपने देखी है
खोजी   आवाजें आती हैं
 मैं बैठा हुआ था  एक आवाज आई  फिर दूसरी आवाज आई
बूढ़े मियाँ   आप क्या फरमाते हैं  हमने तो कोई बात ऐसी नहीं देखी
जानी बेगम की रग रग में शोखी भरी हुई थी
 खोजी को बनाने की एक तरकीब सूझी
 बोलीं   एक बात हमें सूझी है
 अभी हम किसी से कहेंगे नहीं
बहार बेगम   हमसे तो कह दो
जानी ने बहार बेगम के कान में आहिस्ता से कुछ कहा
बहार   क्या हरज है  बूढ़ा ही तो है
सिपहआरा   आखिर कुछ कहो तो बाजीजान
 हमसे कहने में कुछ हरज है
बहार   जानी बेगम कह दें तो बता दूँ
जानी   नहीं  किसे से न कहो
जानी बेगम और बहार बेगम दोनों उठ कर दूसरे कमरे में चली गईं
 यहाँ इन सबाके हैरत हो रही थीं कि या खुदा
 इन सबों को कौन तरकीब सूझी है  जो इतना छिपा रही हैं
 अपनी अपनी अक्ल दौड़ाने लगीं
नाजुक   हम समझ गए
 अफीमी आदमी है
 उसकी डिबिया चुराने की फिक्र होगी
हुस्नआरा   यह बात नहीं  इसमें चोरी क्या थी
इतने में बहार बेगम ने आ कर कहा   चलो  बाग में चल कर बैठें
 ख्वाजा साहब पहले ही से बाग में बैठे हुए थे
 एकाएक क्या देखते हैं कि एक गभरू जवान सामने से ऐंठता अकड़ता चला आता है
 अभी मसें भी नहीं भीगीं
 जालीलोट का कुरता  उस पर शरबती कटावदार अँगरखा  सिर पर बाँकी पगिया और हाथ में कटार
हुस्नआरा   यह कौन है अल्लाह
 जरा पूछना तो
सिपहआरा   ओफ्फोह
 बाजीजान  पहचानो तो भला
हुस्नआरा   अरे
 बड़ा धोखा दिया
नाजक   सचमुच
 बेशक बड़ा धोखा दिया
 ओफ्फोह
सिपहआरा   मैं तो पहले समझी ही न थी कुछ
इतने में वह जवान खोजी के करीब आया और यह चकराए कि इस बाग में इसका गुजर कैसे हुआ
 उसकी तरफ ताक ही रहे थे कि बहार बेगम ने गुल मचा कर कहा   ऐ
 यह कौन मरदुआ बाग में आ गया
 ख्वाजा साहब  तुम बैठे देख रहे हो और यह लौंडा भीतर चला आता है
 इसे निकाल क्यों नहीं देते हैं
खोजी   अजी हजरत  आखिर आप कौन साहब हैं
 पराए जनाने में घुसे जाते हो  यह माजरा क्या है
जवान   कुछ तुम्हारी शामत तो नहीं आई है
 चुपचाप बैठे रहो
खोजी   सुनिए साहब  हम और आप दोनों एक ही पेशे के आदमी हैं
जवान    बात काट कर  हमने कह दिया  चुप रहो  वरना अभी सिर उड़ा दूँगा
 हम हुस्नआरा बेगम के आशिक हैं
 सुना है कि आजाद यहाँ आए हैं  और हुस्नआरा के पास निकाह का पैगाम भेजनेवाले हैं
 बस अब यही धुन है कि उनसे दो दो हाथ चल जाय
खोजी   आजाद का मुकाबिला तुम क्या खा कर करोगे
 उसने लड़ाइयाँ सर की हैं
 तुम अभी लौंडे हो
जवान   तू भी तो उन्हीं का साथी है
 क्यों न पहले तेरा ही काम तमाम कर दूँ
खोजी    पैंतरे बदल कर  हम किसी से दबनेवाले नहीं हैं
जवान   आज ही का दिन तेरी मौत का था
खोजी    पीछे हट कर  अभी किसी मर्द से पाला नहीं पड़ा है
जवान   क्यों नाहक गुस्सा दिलाता है
 अच्छा  ले सँभल
जवान ने तलवार घुमाई तो खोजी घबरा कर पीछे हटे और गिर पड़े
 बस करौली की याद करने लगे
 औरतें तालियाँ बजा बजा कर हँसने लगीं
जवान   बस  इसी बिरते पर भूला था
खोजी   अजी  मैं अपने जोम में आप आ रहा
 अभी उठूँ तो कयामत बरपा कर दूँ
जवान   जा कर आजाद से कहना कि होशियार रहें
खोजी   बहुतों का अरमान निकल गया
 उनकी सूरत देख लो  तो बुखार आ जाय
जवान   अच्छा  कल देखूँगा
यह कह कर उसने बहार बेगम का हाथ पकड़ा और बेधड़क कोठे पर चढ़ गया
 चारों बहनें भी उसके पीछे पीछे ऊपर चली गईं
खोजी यहाँ से चले तो दिल में सोचते जाते थे कि आजाद से चल कर कहता हूँ  हुस्नआरा के एक और चाहने वाले पैदा हुए हैं
 कदम कदम पर हाँक लगाते थे  घडी दो में मुरलिया बाजेगी
 इत्तफाक से रास्ते में उसी होटल का खानसामा मिल गया  जहाँ आजाद ठहरे थे
 बोला   अरे भाई
 इस वक्त कहाँ लपके हुए जाते हो
 खैर तो है
 आज तो आप गरीबों से बात ही नहीं करते
खोजी   घड़ी दो में मुरलिया बाजेगी
खानसामा   भई वाह
 सारी दुनिया घूम आए  मगर कैंडा वही है
 हम समझे थे कि आदमी बन कर आए होंगे
खोजी   तुम जैसों से बातें करना हमारी शान के खिलाफ है
खानसामा   हम देखते हैं  वहाँ से तुम और भी गाउदी हो कर आए हो
थोड़ी देर में आप गिरते पड़ते होटल में दाखिल हुए और आजाद को देखते ही मुँह बना कर सामने खड़े हो गए
आजाद   क्या खबरें लाए
खोजी    करौली को दाएँ हाथ से बाएँ हाथ में ले कर  हूँ
आजाद   अरे भाई  गए थे वहाँ
खोजी    करौली को बाएँ हाथ से दाएँ हाथ में ले कर  हूँ
आजाद   अरे  कुछ मुँह से बोलो भी तो मियाँ
आजाद   क्या
 कुछ सनक तो नहीं गए
 मैं पूछता हूँ  हुस्नआरा बेगम के यहाँ गए थे
 किसी से मुलाकात हुई
 क्या रंग ढंग है
खोजी   वहाँ नहीं गए थे तो क्या जहन्नुम में गए थे
 मगर कुछ दाल में काला है
आजाद   भाई साहब  हम नहीं समझे
 साफ साफ कहो  क्या बात हुई
 क्यों उलझन में डालते हो
खोजी   अब वहाँ आपकी दाल नहीं गलने की
आजाद   क्या
 कैसी दाल
 यह बकते क्या हो
खोजी   बकता नहीं  सच कहता हूँ
आजाद   खोजी  अगर साफ साफ न बयान करोगे तो इस वक्त बुरी ठहरेगी
खोजी   उलटे मुझी को डाँटते हो
 मैंने क्या बिगाड़ा
आजाद   वहाँ का मुफस्सल हाल क्यों नहीं बयान करते
खोजी   तो जनाब  साफ साफ यह है कि हुस्नआरा बेगम के एक और चाहने वाले पैदा हुए हैं
 हुस्नआरा बेगम और उनकी बहनें बाग के बँगले में बैठी थीं कि एक जवान अंदर आ पहुँचा और मुझे देखते ही गुस्से से लाल हो गया
आजाद   कोई खूबसूरत आदमी है
खोजी   निहायत हसीन  और कमसिन
आजाद   इसमें कुछ भेद है जरूर
 तुम्हें उल्लू बनाने के लिए शायद दिल्लगी की हो
 मगर हमें इसका यकीन नहीं आता
खोजी   यकीन तो हमें भी मरते दम तक नहीं आता  मगर वहाँ तो उसे देखते ही कहकहे पड़ने लगे
अब उधर का हाल सुनिए
 सिपहआरा ने कहा   अब दिल्लगी हो कि वह जा कर आजाद से सारा किस्सा कहे
हुस्नआरा   आजाद ऐसे कच्चे नहीं हैं
सिपहआरा   खुदा जाने  वह सिड़ी वहाँ जा कर क्या बके
 आजाद को चाहे पहले यकीन न आए  लेकिन जब वह कसमें खा कर कहने लगेगा तो उनको जरूर शक हो जायगा
हुस्नआरा   हाँ  शक हो सकता है  मगर क्या क्या जाय
 क्यों न किसी को भेज कर खोजी को होटल से बुलवाओ
 जो आदमी बुलाने जाय वह हँसी हँसी में आजाद से यह बात कह दे
हुस्नआरा की सलाह से बूढ़े मियाँ आजाद के पास पहुँचे  और बड़े तपाक से मिलने के बाद बोले   वह आपके मियाँ खोजी कहाँ हैं
 जरा उनको बुलवाइए
आजाद   आपके यहाँ से जो अये तो गुस्से में भरे हुए
 अब मुझसे बात ही नहीं करते
बूढ़े मियाँ   वह तो आज खूब ही बनाए गए
बूढ़े मियाँ ने सारा किस्सा बयान कर दिया
 आजाद सुन कर खूब हँसे और खोजी को बुला कर उनके सामने ही बूढ़े मियाँ से बोले   क्यों साहब  आपके यहाँ क्या दस्तूर है कि कटारबाजों को बुला बुला कर शरीफों से भिड़वाते हें
बूढ़े मियाँ   ख्वाजा साहब को आज खुदा ही ने बचाया
आजाद  मगर यह तो हमसे कहते थे कि वह जवान बहुत दुबला पतला आदमी है
 इनसे उससे अगर चलती तो यह उनको जरूर नीचा दिखाते
खोजी   अजी  कैसा नीचा दिखाना
 वह तलवार चलाना क्या जाने
आजाद   आज उसको बुलवाइए  तो इनसे मुकाबिला हो जाय
खोजी   हमारे नजदीक उसको बुलवाना फजूल है
 मुफ्त की ठाँय ठाँय से क्या फायदा
 हाँ  अगर आप लोग उस बेचारे की जान के दुश्मन हुए हैं तो बुलवा लीजिए
यह बातें हो ही रही थीं कि बैरा ने आ कर कहा   हुजूर  एक गाड़ी पर औरतें आई हैं
 एक खिदमतगार ने जो गाड़ी के साथ है  हुजूर का नाम लिया और कहा कि जरा यहाँ तक चले आएँ
आजाद को हैरत हुई कि औरतें कहाँ से आ गईं
 खोजी को भेजा कि जा कर देखो
 खोजी अकड़ते हुए सामने पहुँचे  मगर गाड़ी से दस कदम अलग
खिदमतगार   हजरत  जरी सामने यहाँ तक आइए
खोजी   ओ गीदी  खबरदार जो बोला
खिदमतगार   ऐं
 कुछ सनक गए हो क्या
बैरा   गाड़ी के पास के नहीं जो भई
 दूर क्यों खड़े हो
खोजी    करौली तौल कर  बस खबरदार
बैरा   ऐं
 तुमको हुआ क्या है
 जाते क्यों नहीं सामने
खोजी   चुप रहो जी
 जानो न बूझो  आए वहाँ से
 क्या मेरी जान फालतू है  जो गाड़ी के सामने जाऊँ
इत्तफाक से आजाद ने उनकी बेतुकी हाँक सुन ली
 फौरन बाहर आए कि कहीं किसी से लड़ न पड़ें
 खोली से पूछा   क्यों साहब  यह आप किस पर बिगड़ रहे हैं
 जवाब नदारद
 वहाँ से झपट कर आजाद के पास आए और करोली घुमाते हुए पैतरे बदलने लगे
आजाद   कुछ मुँह से तो कहो
 खुद भी जलील होते हो और मुझे भी जलील करते हो
खोजी    गाड़ी की तरफ इशारा करके  अब क्या होगा
खिदमतगार   हुजूर  इन्होंने आते ही पैतरा बदला  और यह काठ का खिलौना नचाना शुरू किया
 न मेरी सुनते हैं  न अपनी कहते हैं
खोजी    आजाद के कान में  मियाँ  इस गाड़ी में औरतें नहीं है
 वही लौंडा तुमसे लड़ने आया होगा
आजाद   यह कहिए  आपके दिल में वह बात जमी हुई थी
 आप मेरे साथ बहुत हमदर्दी न कीजिए  अलग जाके बैठिए
मगर खोजी के दिल में खुप गई थी कि इस गाड़ी में वही जवान छिपके आया है
 उन्होंने रोना शुरू किया
 अब आजाद लाख लाख समझाते हैं कि देखो  होटल के और मुसाफिरों को बुरा मालूम होगा  मगर खोजी चुप ही नहीं होते
 आखिर आपने कहा   जो लोग इस पर सवार हों  वह उतर आएँ
 पहले में देख लूँ  फिर आप जायँ
 आजाद ने खिदमतगार से कहा   भाई  अगर वह लोग मंजूर करें तो यह बूढ़ा आदमी झाँक कर देख ले
 इस सिड़ी को शक हुआ है कि इसमें कोई और बैठा है
 खिदमतगार ने जा कर पूछा  और बोला   सरकार कहती हैं  हाँ  मंजूर है
 चलिए  मगर दूर ही से झाँकिएगा
खोजी    सबसे रुखसत हो कर  लो यारो  अब आखिरी सलाम है
 आजाद खुदा तुमको दोनों जहान में सुर्खरू रखे
छुटता है मुकाम  कूच करता हूँ मैं
रुखसत ऐ जिंदगी कि मरता हूँ मैं
अल्लाह से लौ लगी हुई है मेरी
ऊपर के दम इस वास्ते भरता हूँ
खिदमतगार   अब आखिर मरने तो जाते ही हो  जरा कदम बढ़ाते न चलो
 जैसे अब मरे  वैसे आध घड़ी के बाद
आजाद   क्यों मुरदे को छेड़ते हो जी
बग्घी से हँसी की आवाजें आ रही थीं
 खोजी आँखों में आँसू भरे चले आ रहे थे कि उनके भाई नजर पड़े
 उनको देखते ही खोजी ने हाँक लगाई   आइए भाई साहब
 आखिरी वक्त आपसे खूब मुलाकात हुई
रईस   खैर तो है भाई
 क्या अकेले ही चले जाओगे
 मुझे किसके भरोसे छोड़े जाते हो
खोजी भाई के गले मिल कर रोने लगे
 जब दोनों गले मिल कर खूब रो चुके तो खोजी ने गाड़ी के पास जा कर खिदमतगार से कहा   खोल दे
 ज्यों ही गरदन अंदर डाली तो देखा  दो औरतें बैठी हैं
 इनका सिर ज्यों ही अंदर पहुँचा  उन्होंने इनकी पगड़ी उतार कर दो चपतें लगा दीं
 खोजी की जान में जान आई
 हँस दिए
 आ कर आजाद से बोले   अब आप जायँ  कुछ मुजायका नहीं है
 आजाद ने होटल के आदमियों को वहाँ से हटा दिया और उन औरतों से बातें करने लगे
आजाद   आप कौन साहब हैं
बग्घी में से आवाज आई   आदमी हैं साहब
 सुना कि आप आए हैं  तो देखने चले आए
 इस तरह मिलना बुरा तो जरूर है  मगर दिल ने न माना
आजाद   जब इतनी इनायत की है तो अब नकाब दूर कीजिए और मेरे कमरे तक आइए
आवाज   अच्छा  पेट से पाँव निकले
 हाथ देते ही पहुँचा पकड़ लिया
आजाद   अगर आप न आयँगी तो मेरी दिलशिकनी होगी
 इतना समझ लीजिए
आवाज   ऐ  हाँ
 खूब याद आया
 वह जो दो लेडियाँ आपके साथ आई हैं  वह कहाँ हैं
 परदा करा दो तो हम उनसे मिल लें
आजाद   बहुत अच्छा  लेकिन मैं रहूँ या न रहूँ
आवाज   आप से क्या परदा है
आजाद ने परदा करा दिया
 दोनों औरतें गाड़ी से उतर पड़ीं और कमरे में आईं
 मिसों ने उनसे हाथ मिलाया  मगर बातें क्या होतीं
 मिसें उर्दू क्या जानें और बेगमों को फ्रांसीसी जबान से क्या मतलब
 कुछ देर तक वहाँ बैठे रहने के बाद  उनमें से एक ने  जो बहुत ही हसीन और शोख थी  आजाद से कहा   भई  यहाँ बैठे बैठे तो दम घुटता है
 अगर परदा हो सके तो चलिए  बाग की सैर करें
आजाद   यहाँ तो ऐसा कोई बाग नहीं
 मुझे याद नहीं आता कि आपसे पहले कब मुलाकात हुई
हसीना ने आँखों में आँसू भर कर कहा   हाँ साहब  आपको क्यों याद आएगा
 आप हम गरीबों को क्यों याद करने लगे
 क्या यहाँ कोई ऐसी जगह भी नहीं  जहाँ कोई गैर न हो
 यहाँ तो कुछ कहते सुनते नहीं बनता
 चलिए  किसी दूसरे कमरे में चलें
आजाद को एक अजनबी औरत के साथ दूसरे कमरे में जाते शर्म तो आती थी  मगर यह समझ कर कि इसे शायद कोई परदे की बात कहनी होगी  उसे दूसरे कमरे में ले गए और पूछा  मुझे आपका हाल सुनने की बड़ी तमन्ना है
 जहाँ तक मुझे याद आता है  मैंने आपको कभी नहीं देखा है
 आपने मुझे कहाँ देखा था
औरत   खुदा की कसम  बड़े बेवफा हो
  आजाद के गले में हाथ डाल कर  अब भी याद नहीं आता
 वाह से हम
आजाद   तुम मुझे बेवफा चाहे कह लो  पर मेरी याद इस वक्त धोखा दे रही है
औरत   हाय अफसोस
 ऐसा जालिम नहीं देखा
न क्योंकर दम निकल जाए कि याद आता है रह रह कर
वह तेरा मुसकिराना कुछ मुझे ओठों में कह कह कर
आजाद   मेरी समझ ही में नहीं आता कि यह क्या माजरा है
औरत   दिल छीन के बातें बनाते हो
 इतना भी नहीं होता कि एक बोसा तो ले लो
आजाद   यह मेरी आदत नहीं
औरत   हाय
 दिल सा घर तूने गारत कर दिया  और अब कहता है  यह मेरी आदत नहीं
आजाद   अब मुझे फुरसत नहीं है  फिर किसी रोज आइएगा
औरत   अच्छा  अब कब मिलोगे
आजाद   अब आप तकलीफ न कीजिएगा
यह कहते हुए आजाद उस कमरे से निकल आए
 उनके पीछे पीछे वह औरत भी बाहर निकली
 दोनों लेडियों ने उसे देखा तो कट गईं
 उसके बाल बिखरे हुए थे  चोली मसकी हुई
 उस औरत ने आते ही आते आजाद को कोसना शुरू किया   तुम लोग गवाह रहना
 यह मुझे अलग कमरे में ले गए और एक घंटे के बाद मुझे छोड़ा
 मेरी जो हालत है  आप लोग देख रही हैं
आजाद   खैरियत इसी में है कि अब आप जाइए
औरत   अब मैं जाऊँ
 अब किसी होके रहूँ
क्लारिसा    फ्रांसीसी में  यह क्या माजरा है आजाद
आजाद   कोई छँटी हुई औरत है
आजाद के तो होश उड़े हुए थे कि अच्छे घर बयाना दिया और वह चमक कर यही कहती थी   अच्छा  तुम्हीं कसम खाओ कि तुम मेरे साथ अकेले कमरे में थे या नहीं
आजाद   अब जलील हो कर यहाँ से जाओगी तुम
 अजब मुसीबत में जान पड़ी है
औरत   ऐ है  अब मुसीबत याद आई
 पहले क्या समझे थे
आजाद   बस  अब ज्यादा न बढ़ना
औरत   गाड़ीवान से कहो  गाड़ी बरामदे में लाए
आजाद   हाँ  खुदा के लिए तुम यहाँ से जाओ
औरत   जाती तो हूँ  मगर देखो तो क्या होता है
जब गाड़ी रवाना हुई तो खोजी ने अंदर आ कर पूछा   इनसे तुम्हारी कब की जान पहचान थी
आजाद   अरे भाई  आज तो गजब हो गया
खोजी   मना तो करता था कि इनसे दूर रहो  मगर आप सुनते किसकी हैं
आजाद   झूठ बकते हो
 तुमने तो कहा था कि आप जायँ  कुछ मुजायका नहीं है  और अब निकले जाते हो
खोजी   अच्छा साहब  मुझी से गलती हुई
 मैंने गाड़ीवान को चकमा दे कर सारा हाल मालूम कर लिया
 यह दोनों कुंदन की छोकरियाँ हैं
 अब यह सारे शहर में मशहूर करेंगी कि आजाद का हमसे निकाह होने वाला है
आजाद   इस वक्त हमें बड़ी उलझन है भाई
 कोई तदबीर सोचो
खोजी   तदबीर तो यही हैं कि मैं कुंदन के पास जाऊँ और उसे समझा बुझा कर ढर्रे पर ले आऊँ
आजाद   तो फिर देर न कीजिए
 उम्र भर आपका एहसान मानूँगा
खोजी   तो इधर रवाना हुए
 अब आजाद ने दोनों लेडियों की तरफ देखा तो दोनों के चेहरे गुस्से से तमतमाए हुए थे
 क्लारिसा एक नाविल पढ़ रही थी और मीडा सिर झुकाए हुए थी
 उन दोनों को यकीन हो गया था कि औरत या तो आजाद की ब्याहता बीवी है या आशना
 अगर जान पहचान न होती तो उस कमरे में जा कर बैठने की दोनों में से एक को भी हिम्मत न होती
 थोड़ी देर तक बिलकुल सन्नाटा रहा  आखिर आजाद ने खुद ही अपनी सफाई देनी शुरू की
 बोले किसी ने सच कहा है   कर तो डर  न कर तो डर   मैंने इस औरत की आज तक सूरत भी न देखी थी
 समझा कि कोई शरीफजादी मुझसे मिलने आई होगी
 मगर ऐसी मक्कार और बेशर्म औरत मेरी नजर से नहीं गुजरी
दोनों लेडियों ने इसका कुछ जवाब न दिया
 उन्होंने समझा कि आजाद हमें चकमा दे रहे हैं
 अब तो आजाद के रहे सहे हवास भी गायब हो गए
 कुछ देर तक तो जब्त किया मगर न रहा गया
 बोले   मिस मीडा  तुमने इस मुल्क की मक्कार औरतें अभी नहीं देखीं
मीडा   मुझे इन बातों से क्या सरोकार है
आजाद   उसकी शरारत देखी
मीडा   मेरा ध्यान उस वक्त उधर न था
आजाद   मिस क्लारिसा  तुम कुछ समझीं या नहीं
क्लारिसा   मैंने कुछ खयाल नहीं किया
आजाद   मुझ सा अहमक भी कम होगा
 सारी दुनिया से आ कर यहाँ चरका खा गया
मीडा   अपने किए का क्या इलाज  जैसा किया  वैसा भुगतो
आजाद   हाँ  यही तो मैं चाहता था कि कुछ कहो तो सही
 मीडा  सच कहता हूँ  जो कभी पहले इसकी सूरत भी देखी हो
 मगर इसने वह दाँव पेंच किया कि बिलकुल अहमक बन गए
मीडा   अगर ऐसा था तो उसे अलग कमरे में क्यों ले गए
आजाद   इसी गलती का तो रोना है
 मैं क्या जानता था कि वह यह रंग लाएगी
मीडा   यह तो जो कुछ हुआ सो हुआ
 अब आगे के लिए क्या फिक्र की है
 उसकी बाचतीत से मालूम होता था कि वह जरूर नालिश करेगी
आजाद   इसी का तो मुझे भी खौफ है
 खोजी को भेजा है कि जा कर उसे धमकाएँ
 देखो  क्या करके आते हैं
उधर खोजी गिरते पड़ते कुंदन के घर पहुँचे  तो दो तीन औरतों को कुछ बाते करते सुना
 कान लगा कर सुनने लगे
बेटा  तुम तो समझती ही नहीं हो  बदनामी कितनी बड़ी है
तो अम्माँ जान  बदनामी का ऐसा ही डर हो तो सभी न दब जाया करें
दबते ही हैं
 उस फौजी अफसर से नहीं खड़े खड़े गिनवा लिए
अच्छा अम्माँजान  तुम्हें अख्तियार है  मगर नतीजा अच्छा न होगा
खोजी से अब न रहा गया
 झल्ला कर बोले   ओ गीदी  निकल तो आ
 देख तो कितनी करौलियाँ भोंकता हूँ
 बढ़ बढ़के बातें बनाती हैं
 नालिश करेगी  और बदनाम करेगी
कुंदन ने यह आवाज सुनी तो खिड़की से झाँका
 देखा  तो एक ठिंगना सा आदमी पैतरे बदल रहा है
 महरी से कहा कि दरवाजा खोल कर बुला लो
 महरी ने आ कर कहा   कौन साहब हैं
 आइए
खोजी अकड़ते हुए अंदर गए और एक मोढ़े पर बैठे
 बैठना ही था कि सिर नीचे और टाँगें ऊपर
 औरतें हँसने लगीं
 खैर  आप सँभल कर दूसरे मोढ़े पर बैठे और कुछ बोलना ही चाहते थे कि कुंदन सामने आई और आते ही खोजी को एक धक्का दे कर बोली   चूल्हे में जाय ऐसा मियाँ
 बरसों के बाद आज सूरत दिखाई तो भेस बदल कर आया
 निगोड़े  तेरा जनाजा निकले
 तू अब तक था कहाँ
खोजी   यह दिल्लगी हमको पसंद नहीं
कुंदन    धप लगा कर  तो शादी क्या समझ कर की थी
शादी का नाम सुन कर खोजी की बाँछें खिल गईं
 समझे कि मुफ्त में औरत हाथ आई
 बोले   तो शादी इसलिए की थी कि जूतियाँ खायँ
कुंदन   आखिर  तू इतने दिन था कहाँ
 ला  क्या कमा कर लाया है
यह कह कर कुंदन ने उनकी जेब टटोली तो तीन रुपए और कुछ पैसे निकले
 वह निकाल लिए
 वह बेचारे हाँ हाँ करते ही रहे कि सबों ने उन्हें घर से निकाल कर दरवाजा बंद कर दिया
 खोजी वहाँ से भागे और रोनी सूरत बनाए हुए होटल में दाखिल हुए
आजाद ने पूछा   कहो भाई  क्या कर आए
 ऐं
 तुम तो पिटे हुए से जान पड़ते हो
खोजी   जरा दम लेने दो
 मामला बहुत नाजुक है
 तुम तो फँसे ही थे  मैं भी फँस गया
 इस सूरत का बुरा हो  जहाँ जाता हूँ वहीं चाहने वाले निकल आते हैं
 एक पंडित ने कहा था कि तुम्हारे पास मोहिनी है
 उस वक्त तो उसकी बात मुझे कुछ न जँची  मगर अब देखता हूँ तो उसने बिलकुल सच कहा था
आजाद   तुम तो हो सिड़ी
 ऐसे ही तो बड़ी हसीन हो
 मेरी बाबत भी कुंदन से कुछ बातचीत हुई या आँखें ही सेकते रहे
खोजी   बड़े घर की तैयारी कर रखो
 बंदा वहाँ भी तुम्हारे साथ होगा
आजाद   बाज आया आपके साथ से
 तुम्हें खिलाना पिलाना सब अकारथ गया
 बेहतर है  तुम कहीं और चले जाओ
इस पर खोजी बहुत बिगड़े
 बोले   हाँ साहब  काम निकल गया न
 अब तो मुझसे बुरा कोई न होगा
खानसामा   क्या है ख्वाजा जी  क्यों बिगड़ गए
खोजी   तू चुप रह कुली  ख्वाजा जी
 और सुनिएगा
खानसामा   मैंने तो आपकी इज्जत की थी
खोजी   नहीं  आप माफ कीजिए
 क्या खूब
 टके का आदमी और हमसे इस तरह पर पेश आए
 मगर तुम क्या करोगे भाई  हमारा नसीबा ही फिरा हुआ है
 खैर  जो चाहो  सुनाओ
 अब हम यहाँ से कूच करते हैं
 जहाँ हमारे कद्रदाँ हैं  वहाँ जायँगे
खानसामा   यहाँ से बढ़के आपका कौन कद्रदाँ होगा
 खाना आपको दें  कपड़ा आपको दें  उस पर दोस्त बना कर रखें  फिर अब और क्या चाहिए
खोजी   सच है भाई  सच है
 हम आजाद के गुलाम तो हैं ही
 उन्हीं से कसम लो कि उनके बाद दादा हमारे बुजुर्गों के टुकड़े खा कर पले थे या नहीं
आजाद   आपकी बातें सुन रहा हूँ
 जरा इधर देखिएगा
खोजी   सौ सोनार की  तो एक लोहार की
आजाद   हमारे बाप दादा आपके टुकड़खोरे थे
खोजी   जी हाँ  क्या इसमें कुछ शक भी है
इतने में खानसामा ने दूर से कहा   ख्वाजा साहब  हमने तो सुना है कि आपके वालिद अंडे बेचा करते थे
इतना सुनना था कि खोजी आग हो गए और एक तवा उठा कर खानसामा की तरफ दौड़े
 तवा बहुत गर्म था
 अच्छी तरह उठा भी नहीं पाए थे कि हाथ जल गया
 झिझक कर तवे को जो फेंका तो खुद भी मुँह के बल गिर पड़े
खानसामा   या अली  बचाइयो
बैरा   तवा तो जल रहा था  हाथ जल गया होगा
मीडा   डाक्टर को फौरन बुलाओ
खानसामा   उठ बैठो भाई  कैसे पहलवान हो
आजाद   खुदा ने बचा लिया  वरना जान ही गई थी
ख्वाजा साहब चुपचाप पड़े हुए थे
 खानसामा ने बरामदे में एक पलंग बिछाया और दो आदमियों ने मिल कर खोजी को उठाया कि बरामदे में ले जायँ
 उसी वक्त एक आदमी ने कहा   अब बचना मुश्किल है
 खोजी अक्ल के दुश्मन तो थे ही
 उनको यकीन हो गया कि अब आखिरी वक्त है
 रहे सहे हवास भी गायब हो गए
 खानसामा और होटल के और नौकर चाकर उनको बनाने लगे
खानसामा   भाई  दुनिया इसी का नाम है
 जिंदगी का एतबार क्या
बैरा   इसी बहाने मौत लिखी थी
मुहर्रिर   और अभी नौजवान आदमी हैं
 इनकी उम्र ही क्या है
आजाद   क्या  हाल क्या है
 नब्ज का कुछ पता है
खानसामा   हुजूर  अब आखिरी वक्त है
 अब कफन दफन की फिक्र कीजिए
यह सुन कर खोजी जल भुन गए
 मगर आखिरी वक्त था  कुछ बोल न सके
आजाद   किसी मौलवी को बुलाओ
मुहर्रिर   हुजूर  यह न होगा
 हमने कभी इनको नमाज पढ़ते नहीं देखा
आजाद   भई  इस वक्त यह जिक्र न करो
मुहर्रिर   हुजूर मालिक हैं  मगर यह मुसलमान नहीं हैं
खोजी का बस चलता तो मुहर्रिर की बोटियाँ नोच लेते  मगर इस वक्त वह मर रहे थे
खानसामा   कब्र खुदवाइए  अब इनमें क्या है
बैरा   इसी सामनेवाले मैदान में इनको तोप दो
खोजी का चेहरा सुर्ख हो गया
 कंबख्त कहता है  तोप दो
 यह नहीं कहता कि आपको दफन कर दो
आजाद   बड़ा अच्छा आदमी था बेचारा
खानसामा   लाख सिड़ी थे  मगर थे नेक
बैरा   नेक क्या थे
 हाँ  यह कहो कि किसी तरह निभ गई
खोजी अपना खून पीके रह गए  मगर मजबूर थे
मुहर्रिर   अब इनको मिलके तोप ही दीजिए
आजाद   घड़ी दो में मुरलिया बाजेगी
बैरा   ख्वाजा साहब  कहिए  अब कितनी देर में मुरलिया बाजेगी
आजाद   अब इस वक्त क्या बताएँ बेचारे अफसोस है
खानसामा   अफसोस क्यों हुजूर  अब मरने के तो दिन ही थे
 जवान जवान मरते जाते हैं
 यह तो अपनी उम्र तमाम कर चुके
 अब क्या आकबत के बोरिये बटोरेंगे
आजाद   हाँ  है तो ऐसा ही  मगर जान बड़ी प्यारी होती है
 आदमी चाहे दो सौ बरस का होके मरे  मगर मरते वक्त यही जी चाहता है कि दस बरस और जिंदा रहता
खानसामा   तो हुजूर  यह तमन्ना तो उसको हो  जिसका कोई रोनेवाला हो
 इनके कौन बैठा है
इतने में होटल का एक आदमी एक चपरासी को हकीम बना कर लाया
आजाद   कुर्सी पर बैठिए हकीम साहब
हकीम   यह गुस्ताखी मुझसे न होगी
 हुजूर बैठें
आजाद   इस वक्त सब माफ है
हकीम   यह बेअदबी मुझसे न होगी
आजाद   हकीम साहब  मरीज की जान जाती है और आप तकल्लुफ करते हैं
हकीम   चाहे मरीज मर जाय  मगर मैं अदब को हाथ से न जानू दूँगा
खोजी को हकीम की सूरत से नफरत हो गई
आजाद   आप तकल्लुफ में मरीज की जान ले लेंगे
हकीम   अगर मौत है तो मरेगा ही  मैं अपनी आदत क्यों छोड़ूँ
आजाद ने खोजी के कान में जोर से कहा   हकीम साहब आए हैं
खोजी ने हकीम साहब को सलाम किया और हाथ बढ़ाया
हकीम    नब्ज पर हाथ रख कर  अब क्या बाकी है  मगर अभी तीन चार दिन की नब्ज है  इस वक्त इनको ठंडे पानी से नहलाया जाय तो बेहतर है  बल्कि अगर पानी में बर्फ डाल दीजिए तो और भी बेहतर है
आजाद   बहुत अच्छा
 अभी लीजिए
हकीम   बस  एक दो मन बर्फ काफी होगी
इतने मे मिस मीडा ने आजाद से कहा   तुम भी अजीब आदमी हो
 दो चार होटलवालों को ले कर एक गरीब का खून अपनी गरदन पर लेते हो
 खोजी की चारपाई हमारे कमरे के सामने बिछवा दो और इन आदमियों से कह दो कि कोई खोजी के करीब न आए
इस तरह खोजी की जान बची
 आराम से सोए
 दूसरे दिन घूमते घामते एक चंडूखाने में जा पहुँचे और छींटे उड़ाने लगे
 एकाएक हुस्नआरा का जिक्र सुन कर उनके कान खड़ हुए
 कोई कह रहा था कि हुस्नआरा पर एक शाहजादे आशिक हुए हैं  जिनका नाम कमरुद्दौला है
 खोजी बिगड़ कर बोले   खबरदार  जो अब किसी ने हुस्नआरा का नाम फिर लिया
 शरीफजादियों का नाम बद करता है बे
एक चंडूबाज   हम तो सुनी सुनाई कहते हैं साहब
 शहर भर में यह खबर मशहूर है  आप किस किसकी जबान रोकिएगा
खोजी   झूठ है  बिलकुल झूठ
चंडूबाज   अच्छा  हम झूठ कहते हैं तो ईदू से पूछ लीजिए
ईदू   हमने तो यह सुना था कि बेगम साहब ने अखबार में कुछ लिखा था तो वह शाहजादे ने पढ़ा और आशिक हो गए  फौरन बेगम साहब के नाम से खत लिखा और शायद किसी बाँके को मुकर्रर किया है कि आजाद को मार डाले
 खुदा जाने  सच है या झूठ
खोजी   तुमने किससे सुनी है यह बात
 इस धोखे में न रहना
 थाने पर चलकर गवाही देनी होगी
ईदू   हुजूर क्या आजाद के दोस्त हैं
खोजी   दोस्त नहीं हूँ  उस्ताद हूँ
 मेरा शागिर्द है
ईदू   आपके कितने शागिर्द होंगे
खोजी   यहाँ से ले कर रूम और शाम तक
खोजी शाहजादे का पता पूछते हुए लाल कुएँ पर पहुँचे
 देखा तो सैकड़ों आदमी पानी भर रहे हैं
खोजी  क्यों भाई  यह कुआँ तो आज तक देखने में नहीं आया था
भिश्ती  क्या कहीं बाहर गए थे आप
खोजी   हाँ भई  बड़ा लंबा सफर करके लौटा हूँ
भिश्ती   इसे बने तो चार महीने हो गए
खोजी   अहा हा
 यह कहो  भला किसने बनवाया है
भिश्ती   शाहजादा कमरूद्दौला ने
खोजी   शाहजादा साहब रहते कहाँ हैं
भिश्ती   तुम तो मालूम होता है  इस शहर में आज ही आए हो
 सामने उन्हीं की बारादरी तो है
खोजी यहाँ से महल के चोबदार के पास पहुँचे और अलेक सलेक करके बोले   भाई  कोई नौकरी दिलवाते हो
दरबान   दारोगा साहब से कहिए  शायद मतलब निकले
खोजी   उनसे कब मुलाकात होगी
दरबान   उनके मकान पर जाइए  और कुछ चटाइए
खोजी   भला शाहजादे तक रसोई हो सकती है या नहीं
दरबान   अगर कोई अच्छी सूरत दिखाओ तो पौ बारह हैं
इतने में अंदर से एक आदमी निकला
 दरबान से पूछा   किधर चले शेख जी
शेख   हुक्म हुआ है कि किसी रम्माल को बहुत जल्द हाजिर करो
खोजी   तो हमको ले चलिए
 इस फन में हम अपना सानी नहीं रखते
शेख   ऐसा न हो  आप वहाँ चल कर बेवकूफ बनें
खोजी   अजी  ले तो चलिए
 खुदा ने चाहा तो सुर्खरु ही रहूँगा
शेख साहब उनको ले कर बारादरी में पहुँचे
 शाहजादा साहब मसनद लगाए पेचवान पी रहे थे और मुसाहब लोग उन्हें घेरे बैठे हुए थे
 खोजी ने अदब से सलाम किया और फर्श पर जा बैठे
आगा   हुजूर  अगर हुक्म हो तो तारे आसमान से उतार लूँ
मुन्ने   हक है
 ऐसा ही रोब है हमारे सरकार का
मिरजा   खुदावंद  अब हुजूर की तबीयत का क्या हाल है
आगा   खुदा का फजल है
 खुदा ने चाहा तो सुबह शाम शिप्पा लड़ा ही चाहता है
 हुजूर का नाम सुन कर कोई निकाह से इनकार करेगा भला
मुन्ने   अजी  परिस्तान की हूर हो तो लौंडी बन जाय
खोजी   खुदा गवाह है कि शहर में दूसरा रईस टक्कर का नहीं है
 यह मालूम होता है कि खुदा ने अपने हाथ से बनाया है
मिरजा   सुभान अल्लाह
 वाह
 खाँ साहब  वाह
 सच है
शेख   खाँ साहब नहीं  ख्वाजा साहब कहिए
मिरजा   अजी  वह कोई हों  हम तो इनसाफ के लोग हैं
 खुदा को मुँह दिखाना है
 क्या बात कही है
 ख्वाजा साहब  आप तो पहली मरतबा इस सोहबत में शरीक हुए हैं
 रफ्ता रफ्ता देखिएगा कि हुजूर ने कैसा मिजाज पाया है
शेख   बूढ़ों में बूढ़ें  जवानों में जवान
खोजी   मुझसे कहते हो
 शहर में कौन रईस है  जिससे मैं वाकिफ नहीं
आगा   भई मिरजा  अब फतह है
 उधर का रंग फीका हो रहा है
 अब तो इधर ही झुकी हुई हैं
मिरजा   वल्लाह
 हाथ लाइएगा
 मरदों का वार खाली जाय
आगा   यह सब हुजूर का इकबाल है
कमरुद्दौला   मैं तो तड़प रहा था  जिंदगी से बेजार था
 आप लोगों की बदौलत इतना तो हो गया
खोजी   हैरान थे कि यह क्या माजरा है
 हुस्नआरा को यह क्या हो गया कि कमरुद्दौला पर रीझीं
 कभी यकीन आता था  कभी शक होता था
आगा   हुजूर का दूर दूर तक नाम है
मिरजा   क्यों नहीं  लंदन तक
खोजी   कह दिया न भाईजान  कि दूसरा नजर नहीं आता
शाहजादा    आगा से  यह कहाँ रहते हैं और कौन हैं
खोजी   जी  गरीब का मकान मुर्गी बाजार में है
आगा   जभी आप कुड़क रहे थे
मिरजा   हाँ  अंडे बेचते तो हमने भी देखा था
खोजी   जभी आप सदर बाजार में टापा करते हैं
शाहजादा   ख्वाजा साहब जिले में ताक हैं
खोजी   आपकी कद्रदानी है
बातों बातों में यहाँ की टोह ले कर खोजी घर चले
 होटल में पहुँचे तो आजाद को बूढ़े मियाँ से बातें करते देखा
 ललकार कर बोले   लो  मैं भी आ पहुँचा
आजाद   गुल न मचाओ  हम लोग न जाने कैसी सलाह कर रहे हैं  तुमको क्या  बे फिक्रे हो
 कुछ बसंत की भी खबर है
 यहाँ एक नया गुल खिला है
खोजी   अजी  हमें सब मालूम हैं
 हमें क्या सिखाते हो
आजाद   तुमसे किसने कहा
खोजी   अजी  हमसे बढ़ कर टोहिया कोई हो तो ले
 अभी उन्हीं कमरुद्दौला के यहाँ जा पहुँचा
 पूरे एक घंटे तक हमसे उनसे बातचीत रही
 आदमी तो खब्ती सा है और बिलकुल जाहिल
 मगर उसने हुस्नआरा को कहाँ से देख लिया
 छोकरी है चुलबुली
 कोठे पर गई होगी  बस उसकी नजर पड़ गई होगी
बूढ़े मियाँ   जरा जबान सँभाल कर
खोजी   आप जब देखो  तिरछे ही हो कर बातें करते हैं
 क्या कोई आपका दिया खाता है या आपका दबैल है
 बड़े अक्लमंद आप ही तो हैं एक
इतने में फिटन पर एक अंगरेज आजाद को पूछता हुआ आ पहुँचा
 आजाद ने बढ़ कर उससे हाथ मिलया और पूछा तो मालूम हुआ कि वह फौजी अफसर है
 आजाद को एक जलसे का चेयरमैन बनने के लिए कहने आया है
आजाद   इसके लिए आपने क्यों इतनी तकलीफ की
 एक खत काफी था
साहब   मैं चााहता हूँ कि आप इसी वक्त मेरे साथ चलें
 लेक्चर का वक्त बहुत करीब है
आजाद साहब के साथ चल दिए
 टाउन हाल में बहुत से आदमी जमा थे
 आजाद के पहुँचते ही लोग उन्हें देखने के लिए टूट पड़े
 और जब वह बोलने के लिए मेज के सामने खड़े हुए तो चारों तरफ समा बँध गया
 जब वह बैठना चाहते तो लोग गुल मचाते थे  अभी कुछ और फरमाइए
 यहाँ तक कि आजाद ही के बोलते बोलते वक्त पूरा हो गया और साहब बहादुर के बोलने की नौबत न आई
 शाहजादा कमरुद्दौला भी मुसाहबों के साथ जलसे में मौजूद थे
 ज्यों ही आजाद बैठे  उन्होंने आगा से कहा   सच कहना  ऐसा खूबसूरत आदमी देखा है
आगा   बिलकुल शेर मालूम होता है
शाहजादा   ऐसा जवान दुनिया में न होगा
आगा   और तकरीर कितनी प्यारी है
शाहजादा   क्यों साहब  जब हम मरदों का यह हाल है  तो औरतों का क्या हाल होता होगा
आगा   औरत क्या  परी आशिक हो जाय
शाहजादा साहब जब यहाँ से चले तो दिल में सोचा भला आजाद के सामने मेरी दाल क्या गलेगी
 मेरा और आजाद का मुकाबिला क्या
 अपनी हिमाकत पर बहुत शर्मिंदा हुए
 ज्योंही मकान पर पहुँचे  मुसाहबों ने बेपर की उड़ानी शुरू की
मिरजा   खुदावंद  आज तो मुँह मीठा कराइए
 वह खुशखबरी सुनाऊँ कि फड़क जाइए
 हुजूर उनके यहाँ एक महरी नौकर है
 वह मुझसे कहती थी कि आज आपके सरकार की तसवीर का आजाद की तसवीर से मुकाबिला किया और बोलीं   मेरी शाहजादे पर जान जाती है
और मुसाहबों ने भी खुशामद करनी शुरू की  मगर नवाब साहब ने किसी से कुछ न कहा
 थोड़ी देर तक बैठे रहे
 फिर अंदर चले गए
 उनके जाने के बाद मुसाहबों ने आगा से पूछा   अरे मियाँ
 बताओ तो  क्या माजरा है
 क्या सबब है कि सरकार आज इतने उदास हैं
आगा   भई  कुछ न पूछिए
 बस  यही समझ लो कि सरकार की आँखें खुल गईं
आजाद के आने के बाद ही बड़ी बेगम ने शादी की तैयारियाँ शुरू कर दी थीं
 बड़ी बेगम चाहती थीं कि बरात खूब धूम धाम से आए
 आजाद धूम धाम के खिलाफ थे
 इस पर हुस्नआरा की बहनों में बातें होने लगीं
बहार बेगम   यह सब दिखाने की बातें हैं
 किसी से दो हाथी माँगे  किसी से दो चार घोड़े  कहीं से सिपाही आए  कहीं से बरछी बरदार
 लो साहब  बरात आई है
 माँगे ताँगे की बरात से फायदा
बड़ी बेगम   हमको तो यह तमन्ना महीं है कि बरात धूम ही से दरवाजे पर आए
 मगर कम से कम इतना तो जरूर होना चाहिए कि जग हँसाई न हो
जानी बेगम   एक काम कीजिए  एक खत लिख भेजिए
गेती   हमारे खानदान में कभी ऐसा हुआ ही नहीं
 हमने तो आज तक नहीं सुना
 धुनिये जुलाहों के यहाँ तक तो अंगरेजी बाजा बरात के साथ होता है
बहार   हाँ साहब  बरात तो वही है  जिसमें    हाथी  बल्कि फीलखाने का फीलखाना हो  साँड़िनियों की कतार दो मुहल्ले तक जाय
 शहर भर के घोड़े और हवादार और तामदान हों और कई रिसाले  बल्कि तोपखाना भी जरूर हो
 कदम कदम पर आतशबाजी छूटती हो और गोले दगते हों
 मालूम हो कि बरात क्या  किला फतह किया जाता है
नाजुक   यह बस बुरी बातें हैं  क्यों
बहार   जी नहीं  इन्हें बुरी कौन कहेगा भला
नाजुक   अच्छा  वह जानें  उनका काम जाने
हुस्नआरा ने जब देखा कि आजाद की जिद से बड़ी बेगम नाराज हुई जाती हैं तो आजाद के नाम एक खत लिखा
माना कि तुम्हारे खयालात बहुत ऊँचे हैं  मगर राह रस्म में दखल देने से क्या नतीजा निकलेगा
 अम्माँजान जिद करती हैं  और तुम इन्कार  खुदा ही खैर करे
 हमारी खातिर से मान लो  और जो वह कहें सो करो
आजाद ने इसका जवाब लिखा   जैसी तुम्हारी मर्जी
 मुझे कोई उज्र नहीं है
हुस्नआरा ने यह खत पढ़ा तो तस्कीन हुई
 नाजुकअदा से बोलीं   लो बहन  जवाब आ गया
नाजुक   मान गए या नहीं
हुस्नआरा   न कैसे मानते
नाजुक   चलो  अब अम्माँजान को भी तस्कीन हो गई
बहार   मिठाइयाँ बाँटो
 अब इससे बढ़ कर खुशी की और क्या बात होगी
नाजुक   आखिर फिर रुपया अल्लाह ने किस काम के लिए दिया है
बहार   वाह री अक्ल
 बस  रुपया इसीलिए है कि आतशबाजी में फूँके या सजावट में लुटाये
 और कोई काम ही नहीं
नाजुक   और आखिर क्या काम है
 क्या परचून की दुकान करे
 चने बेचे
 कुछ मालूम तो हो कि रुपया किस काम में खर्च किया जाय
 दिल का हौसला और कैसे निकाले
बहार   अपनी अपनी समझ है
नाजुक   खुदा न करे कि किसी की ऐसी उलटी समझ हो
 लो साहब  अब बरात भी गुनाह है
 हाथी  घोड़े  बाजा सब ऐब में दाखिल
 जो बरात निकालते हैं  सब गधे हैं
 एक तुम और दूसरे मियाँ आजाद दो आदमियों पर अक्ल खतम हो गई
 जरा आने तो दो मियाँ को  सारी शेखी निकल जायगी
दूसरे दिन बड़ी धूम धाम से माँझे की तैयारी हुई
 आजाद की तरफ खोजी मुहतमिम थे
 आपने पुराने ढंग की जामदानी की अचकन पहनी जिसमें कीमती बेल टँकी हुई थी
 सिर पर एक बहुत बड़ा शमला
 कंधे पर कश्मीर का हरा दुशाला
 इस ठाट से आप बाहर आए तो लोगों ने तालियाँ बजाईं
 इस पर आप बहुत ही खफा हो कर बोले   यह तालियाँ हम पर नहीं बजाते हो
 यह अपने बाप दादों पर तालियाँ बजाते हो
 यह खास उनका लिबास है
 कई लौंडों ने उनके मुँह पर हँसना शुरू किया  मगर इंतजाम के धुन में खोजी को और कुछ न सूझता था
 कड़क कर बोले   हाथियों को उसी तरफ रहने दो
 बस  उसी लाइन में ला ला कर हाथी लगाओ
एक फीलवान   यहाँ कहीं जगह भी है
 सबका भुरता बनाएँगे आप
खोजी   चुप रह  बदमाश
मिरजा साहब भी खड़े तमाशा देख रहे थे
 बोले   भई  इस फन में तो तुम उस्ताद हो
खोजी    मुसकिरा कर  आपकी कद्रदानी है
मिरजा   आपका रोब सब मानते हैं
खोजी   हम किस लायक हैं भाईजान
 दोस्तों का इकबाल है
गरज इस धूम धाम से माँझा दुलहिन के मकान पर पहुँचा कि सारे शहर में शोर मच गया
 सवारियाँ उतरीं
 मीरासिनों ने समधिनों को गालियाँ दीं
 मियाँ आजाद बाहर से बुलवाये गए और उनसे कहा गया कि मढ़े के नीचे बैठिए
 आजाद बहुत इनकार करते रहे  मगर औरतों ने एक न सुनी
 नाजुक बेगम ने कहा   आप तो कभी से बिचकने लगे
 अभी तो माँझे का जोड़ा पहनना पड़ेगा
आजाद   यह मुझसे नहीं होने का
जान बेगम   क्या फजूल रस्म है
जानी   ले  अब पहनते हो कि तकरार करते हो
 हमसे जनरैली न चलेगी
बेगम   भला  यह भी कोई बात है कि माँझे का जोड़ा न पहनेंगे
आजाद   अगर आपकी खातिर इसी में है तो लाइए  टोपी दे लूँ
नाजुक बेगम   जब तक माँझे का पूरा जोड़ा न पहनोगे  यहाँ से उठने न पाओगे
आजाद ने बहुत हाथ जोड़े  गिड़गिड़ा कर कहा कि खुदा के लिए मुझे इस पीले जोड़े से बचाओ
 मगर कुछ बस न चला
 सालियों ने अँगरखा पहनाया  कंगन बाँधा
 सारी बातें रस्म के मुताबिक पूरी हुई
जब आजाद बाहर गए तो सब बेगमें मिल कर बाग की सैर करने चलीं
 गेतीआरा ने एक फूल तोड़ कर जानी बेगम की तरफ फेंका
 उसने वह फूल रोक कर उन पर ताक के मारा तो आँचल से लगता हुआ चमन में गिरा
 फिर क्या था  बाग में चारों तरफ फूलों की मार होने लगी
 इसके बाद नाजुकअदा ने यह गजल गाई
वाकिफ नहीं है कासिद मेरे गमे निहाँ से
वह काश हाल मेरा सुनते मेरी जबाँ से
क्यों त्योरियों पर बल है  माथे पर शिकन है
क्यों इस कदर हो बरहम  कुछ तो कहो जबाँ से
कोई तो आशियाना सैयाद ने जलाया
काली घटाएँ रो कर पलटी हैं बोस्ताँ से
जाने को जाओ लेकिन  यह तो बताते जाओ
किसर तरह बारे फुरकत उठेगा नातवाँ से
बहार   जी चाहता है  तुम्हारी आवाज को चूम लूँ
नाजुक   और मेरा जी चाहता है कि तुम्हारी तारीफ चूम लूँ
बहार   हम तुम्हारी आवाज के आशिक हैं
नाजुक   आपकी मेहरबानी
 मगर कोई खूबसूरत मर्द आशिक हो तो बात है
 तुम हम पर रीझीं तो क्या
 कुछ बात नहीं
बहार   बस  इन्हीं बातों से लोग उँगलियाँ उठाते हैं
 और तुम नहीं छोड़तीं
जानी   सच्ची आवाज भी कितनी प्यारी होती है
नाजुक   क्या कहना है
 अब दो ही चीजों में तो असर है  एक गाना  दूसरे हुस्न
 अगर हमको अल्लाह ने ऐसा हुस्न न दिया होता  तो हमारे मियाँ हम पर क्यों रीझते
बहार   तुम्हारा हुस्न तुम्हारे मियाँ को मुबारक हो
 हम तो तुम्हारी आवाज पर मिटे हुए हैं
नाजुक   और मैं तुम्हारे हुस्न पर जान देती हूँ
 अब मैं भी बनाव चुनाव करना तुमसे सीखूँगी
नाजुक   बहन  अब तुम झेंपती हो
 जब कभी तुम मिलीं  तुम्हें बनते ठनते देखा
 मुझसे दो तीन साल बड़ी हो  मगर बारह बरस की बनी रहती हो
 हैं तुम्हारे मियाँ किस्मत के धनी
बहार   सुनो बहन  हमारी राय यह है कि अगर औरत समझदार हो  तो मर्द की ताकत नहीं कि उसे बाहर का चस्का पड़े
साचिक के दिन जब चाँदी का पिटारा बाहर आया  तो खोजी बार बार पिटारे का ढकना उठा कर देखने लगे कि कहीं शीशियाँ न गिरने लगें
 मोतिये का इत्र खुदा जाने  किन दिक्कतों से लाया हूँ
 यह वह इत्र है  जो आसफुद्दौला के यहाँ से बादशाह की बेगम के लिए गया था
एक आदमी ने हँस कर कहा   इतना पुराना इत्र हुजूर को कहाँ से मिल गया
खोजी   हूँ
 कहाँ से मिल गया
 मिल कहाँ से जाता
 महीनों दौड़ा हूँ  तब जाके यह चीज हाथ लगी है
आदमी   क्यों साहब यह बरसों का इत्र चिटक न गया होगा
खोजी   वाह
 अक्ल बड़ी कि भैंस
 बादशाही कोठों के इत्र कहीं चिटका करते हैं
 यह भी उन गंधियों का तेल हुआ  जो फेरी लगाते फिरते हैं
आदमी   और क्यों साहब  केवड़ा कहाँ का है
खोजी   केवड़िस्तान एक मुकाम है  कजलीवन के पास
 वहाँ के केवड़ों से खींचा गया है
आदमी   केवड़िस्तान
 यह नाम तो आज ही सुना
खोजी   अभी तुमने सुना ही क्या है
 केवड़िस्तान का नाम ही सुन कर घबड़ा गए
आदमी   क्यों हुजूर  यह कजलीवन कौन सा है  वही न  जहाँ घोड़े बहुत होते हैं
खोजी    हँस कर  अब बनाते हैं आप
 कजलीवन में घोड़े नहीं  खास हाथियों का जंगल है
आदमी   क्यों जनाब  केवड़िस्तान से तो केवड़ा आया  और गुलाब कहाँ का है
 शायद गुलाबिस्तान का होगा
खोजी   शाबाश
 यह हमारी सोहबत का असर है कि अपने परों आप उड़ने लगे
 गुलाबिस्तान कामरू कमच्छा के पास है  जहाँ का जादू मशहूर है
रात को जब साचिक का जुलूस निकला तो खोजी ने एक पनशाखेवाली का हाथ पकड़ा और कहा   जल्दी जल्दी कदम बढ़ा
वह बिगड़ कर बोली   दुर मुए
 दाढ़ी झुलस दूँगी  हाँ
 आया वहाँ से बरात का दारोगा बनके  सिवा मुरहेपन के दूसरी बात नहीं
खोजी   निकाल दो इस हरामजादी को यहाँ से
औरत   निकाल दो इस मूड़ी को
खोजी   अब मैं छूरी भोंक दूँगा  बस
औरत   अपने पनशाखे से मुँह झुलस दूँगी
 मुआ दीवाना  औरतों को रास्ते में छेड़ता चलता है
खोजी   अरे मियाँ कांस्टेबिल  निकाल दो इस औरत को
औरत   तू खुद निकाल दे  पहले
जुलूस के साथ कई बिगड़े दिल भी थे
 उन्होंने खोजी को चकमा दिया  जनाब  अगर इसने सजा न पाई तो आपकी बड़ी किरकिरी होगी
 बदरोबी हो जायगी
 आखिर  यह फैसला हुआ  आप कमर कस कर बड़े जोश के साथ पनशाखेवाली की तरफ झपटे
 झपटते ही उसने पनशाखा सीधा किया और कहा   अल्लाह की कसम
 न झुलस दूँ तो अपने बाप की नहीं
लोगों ने खोजी पर फबतियाँ कसनी शुरू कीं
एक   क्यों मेजर साहब  अब तो हारी मानी
दूसरा   ऐं
 करौली और छुरी क्या हुई
तीसरा   एक पनशाखेवाली से नहीं जीत पाते  बड़े सिपाही की दुम बने हैं
औरत   क्या दिल्लगी है
 जरा जगह से बढ़ा  और मैंने दाढ़ी और मूँछ दोनों झुलस दिया
खोजी   देखो  सब के सब देख रहे हैं कि औरत समझ कर इसको छोड़ दिया
 वरना कोई देव भी होता तो हम बे कत्ल किए न छोड़ते इस वक्त
जब साचिक दुलहिन के घर पहुँचा  तो दुलहिन की बहनों ने चंदन से समधिन की माँग भरी
 हुस्नआरा का निखार आज देखने के काबिल था
 जिसने देखा  फड़क गई
 दुलहिन को फूलों का गहना पहनाया गया
 इसके बाद छड़ियों की मार होने लगी
 नाजुकअदा और जानी बेगम के हाथ में फूलों की छड़ियाँ थीं
 समधिनों पर इतनी छड़ियाँ पड़ीं की बेचारी घबड़ा गईं
जब माँझे और साचिक की रस्म अदा हो चुकी तो मेहँदी का जुलूस निकला
 दुलहिन के यहाँ महफिल सजी हुई थी
 डोमिनियाँ गा रही थीं
 कमरे की दीवारें इस तरह रँगी हुई थीं कि नजर नहीं ठहरती थी
 छतगीर की जगह सुर्ख मखमल का था
 झाड़ और कँवल  मृदंग और हाँड़ियाँ सब सुर्ख
 कमरा शीशमहल हो गया था
 बेगमें भारी भारी जोड़े पहने चहकती फिरती थीं
 इतने में एक सुखपाल ले कर महरियाँ सहन में आईं
 उस पर से एक बेगम साहब उतरीं  जिनका नाम परीबानू था
सिपहआरा बोलीं   हाँ  अब नाजुकअदा बहन की जवाब देनेवाली आ गईं
 बराबर की जोड़ है
 यह कम न वह कम
रूहअफजा   नाम बड़ा प्यारा है
नाजुक   प्यारा क्यों न हो
 इनके मियाँ ने यह नाम रखा है
परीबानू   और तुम्हारे मियाँ ने तुम्हारा नाम क्या रखा है
 चरबाँक महल
इस पर बड़ी हँसी उड़ी
 बारह बजे रात को मेहंदी रवाना हुई
 जब जुलूस सज गया तो ख्वाजा साहब आ पहुँचे और आते ही गुल मचाना शुरू किया   सब चींजें करीने के साथ लगाओ और मेरे हुक्म के बगैर कोई कदम भी आगे न रखे
 वरना बुरा होगा
सजावट के तख्त बड़े बड़े कारीगरों से बनवाए गए थे
 जिसने देखा  दंग हो गया
एक   यों तो सभी चीजें अच्छी हैं  मगर तख्त सबसे बढ़ चढ़ कर हैं
दूसरा   बड़ा रुपया इन्होंने सर्फ किया है साहब
तीसरा   ऐसा मालूम होता है कि सचमुच के फूल खिले हैं
चौथा   जरा चंडूबाजों के तख्त को देखिए
 ओहो हो
 सब के सब औंधे पड़े हुए हैं
 आँखों से नशा टपका पड़ता है
 कमाल इसे कहते हैं
 मालूम होता है  सचमुच चंडूखाना ही है
 वह देखिए  एक बैठा हुआ किस मजे से पौंडा छील रहा है
इसके बाद तुर्क सवारों का तख्त आया
 जवान लाल बानात की कुर्तियाँ पहने  सिर पर बाँकी टोपियाँ दिए  बूट चढ़ाए  हाथ में नंगी तलवारें लिए  बस यही मालूम होता था कि रिसाले ने अब धावा किया
जब जुलूस दूल्हा के यहाँ पहुँचा तो बेगमें पालकियों से उतरीं
 दूल्हा की बहनें और भावजें दरवाजे तक उन्हें लाने आईं
 सब समधिनें बैठीं तो डोमिनियों ने मुबारकबाद गाई
 फिर गालियों की बौछार होने लगी
 आजाद को जब यह खबर हुई तो बहुत ही बिगड़े  मगर किसी ने एक न सुनी
 अब आजाद के हाथों में मेहँदी लगाने की बारी आई
 उनका इरादा था कि एक ही उँगली में मेहँदी लगाएँ  मगर जब एक तरफ सिपहआरा और दूसरी तरफ रूहअफजा बेगम ने दोनों हाथों में मेहँदी लगानी शुरू की तो उनकी हिम्मत न पड़ी कि हाथ खींच लें
हँसी हँसी में उन्होंने कहा   हिंदुओं के देखा देखी हम लोगों ने यह रस्म सीखी है
 नहीं तो अरब में कौन मेहँदी लगाता है
सिपहआरा   जिन हाथों से तलवार चलाई  उन हाथों को कोई हँस नहीं सकता
 सिपाही को कौन हँसेगा भला
रूहअफजा   क्या बात कही है
 जवाब दो तो जानें
दो बजे रात को रूहअफजा बेगम को शरारत जो सूझी तो गेरू घोल कर सोते में महरियों को रँग दिया और लगे हाथ कई बेगमों के मुँह भी रँग दिए
 सुबह को जानी बेगम उठीं तो उनको देख कर सब की सब हँसने लगीं
 चकराईं कि आज माजरा क्या है
 पूछा   हमें देख कर हँस रही हो क्या
रूहअफजा   घबराओ नहीं  अभी मालूम हो जायगा
नाजुक   कुछ अपने चेहरे की भी खबर है
जानी   तुम अपने चेहरे की तो खबर लो
दोनों आईने के पास जाके देखती हैं  तो मुँह रँगा हुआ
 बहुत शर्मिंदा हुई
रूहअफजा   क्यों बहन  क्या यह भी कोई सिंगार है
जानी   अच्छा  क्या मुजायका है  मगर अच्छे घर बयाना दिया
 आज रात होने दो
 ऐसा बदला लूँ कि याद ही करो
रूहअफजा   हम दरवाजे बंद करके सो रहेंगे
 फिर कोई क्या करेगा
जानी   चाहे दरवाजा बंद कर लो  चाहे दस मन का ताला डाल दो  हम उस स्याही से मुँह रँगेंगी  जिससे जूते साफ किए जाते हैं
रूहअफजा   बहन  अब तो माफ करो
 और यों हम हाजिर हैं
 जूतों का हार गले में डाल दो
इस तरह चहल पहल के साथ मेहँदी की रस्म अदा हुई
खोजी ने जब देखा कि आजाद की चारों तरफ तारीफ हो रही है  और हमें कोई नहीं पूछता  तो बहुत झल्लाए और कुल शहर के अफीमचियों को जमा करके उन्होंने भी जलसा किया और यों स्पीच दी   भाइयों
 लोगों का खयाल है कि अफीम खा कर आदमी किसी काम का नहीं रहता
 मैं कहता हूँ  बिलकुल गलत
 मैंने रूम की लड़ाई में जैसे जैसे काम किए  उन पर बड़े से बड़ा सिपाही भी नाज कर सकता है
 मैंने अकेले दो दो लाख आदमियों का मुकाबिला किया है
 तोपों के सामने बेधड़क चला गया हूँ
 बड़े बड़े पहलवानों को नीचा दिखा दिया है
 और मैं वह आदमी हूँ  जिसके यहाँ सत्तर पुश्तों से लोग अफीम खाते आए हैं
लोग   सुभान अल्लाह
 सुभान अल्लाह
खोजी   रही अक्ल की बात  तो मैं दुनिया के बड़े से बड़े शायर  बड़े से बड़े फिलास्फर को चुनौती देता हूँ कि वह आ कर मेरे सामने खड़ा हो जाय
 अगर एक डपट में भगा न दूँ तो अपना नाम बदल डालूँ
लोग   क्यों न हो
खोजी   मगर आप लोग कहेंगे कि तुम अफीम की तारीफ करके इसे और गिराँ कर दोगे  क्योंकि जिस चीज की माँग ज्यादा होती है  वह महँगी बिकती है
 मैं कहता हूँ कि इस शक को दिल में न आने दीजिए  क्योंकि सबसे ज्यादा जरूरत दुनिया में गल्ले की है
 अगर माँग के ज्यादा होने से चीजें महँगी हो जातीं तो गल्ला अब तक देखने को भी न मिलता
 मगर इतना सस्ता है कि कोरी चमार  धुनिये जुलाहे सब खरीदते और खाते हैं
 वजह यह कि जब लोगों ने देखा कि गल्ले की जरूरत ज्यादा है  तो गल्ला ज्यादा बोने लगे
 इसी तरह जब अफीम की माँग होगी  तो गल्ले की तरह बोई जायगी और सस्ती बिकेगी
 इसलिए हर एक सच्चे अफीमची का फर्ज है कि वह इसके फायदों को दुनिया पर रोशन कर दे
एक   क्या कहना है
 क्या बात पैदा की
दूसरा   कमाल है  कमाल
तीसरा   आप इस फन के खुदा हैं
चौथा   मेरी तसल्ली नहीं हुई
 आखिर  अफीम दिन दिन क्यों महँगी होती जाती है
पाँचवाँ   चुप रह
 नामाकूल
 ख्वाजा साहब की बात पर एतराज करता है
 जा कर ख्वाजा साहब के पैरों पर गिरो और कहो कि कुसूर माफ कीजिए
खोजी   भाइयो
 किसी भाई को जलील करना मेरी आदत नहीं
 गोकि खुदा ने मुझे बड़ा रुत्बा दिया है और मेरा नाम सारी दुनिया में रोशन है  मगर आदमी नहीं  आदमी का जौहर है
 मैं अपनी जबान से किसी को कुछ न कहूँगा
 मुझे यही कहना चाहिए कि मैं दुनिया में सबसे ज्यादा नालायक  सबसे ज्यादा बदनसीब और सबसे ज्यादा जलील हूँ
 मैंने मिस्र के पहलवान को पटकनी नहीं दी थी  उसी ने उठाके मुझे दे मारा था
 जहाँ गया  पिटके आया
 गो दुनिया जानती है कि ख्वाजा साहब का जोड़ नहीं  मगर अपनी जबान से मैं क्यों कहूँ
 मैं तो यही कहूँगा कि बुआ जाफरान ने मुझे पीट लिया और मैंने उफ तक न की
एक   खुदा बख्शे आपको
 क्या कहना है उस्ताद
दूसरा   पिट गए और उफ तक न की
खोजी   भाइयों
 गोकि मैं अपनी शान में इज्जत के बड़े बड़े खिताब पेश कर सकता हूँ  मगर जब मुझे कुछ कहना होगा तो यही कहॅूगा कि मैं झक मारता हूँ
 अगर अपना जिक्र करूँगा तो यही कहूँगा कि मैं पाजी हूँ
 मैं चाहता हूँ कि लोग मुझे जलीज समझें ताकि मुझे गुरूर न हो
लोग   वाह वाह
 कितनी आजिजी है
 जभी तो खुदा ने आपको यह रुतबा दिया
खोजी   आजकल जमाना नाजुक है
 किसी ने जरा टेढ़ी बात की और धर लिए गए
 किसी को एक धौल लगाई और चालान हो गया
 हाकिम ने    रुपया जुर्माना कर दिया या दो महीने की कैद
 अब बैठे हुए चक्की पीस रहे हैं
 इस जमाने में अगर निबाह है  तो आजिजी में
 और अफीम से बढ़ कर आजिजी का सबक देने वाली दूसरी चीज नहीं
लोग   क्या दलीलें हैं
 सुभान अल्लाह
खोजी   भाइयों  मेरी इतनी तारीफ न कीजिए  वरना मुझे गुरूर हो जायगा
 मैं वह शेर हूँ  जिसने जंग के मैदान में करोड़ों को नीचा दिखाया
 मगर अब तो आपका गुलाम हूँ
एक   आप इस काबिल हैं कि डिबिया में बंद कर दे
दूसरा   आपके कदमों की खाक ले कर ताबीज बनानी चाहिए
तीसरा   इस आदमी की जबान चूमने के काबिल है
चौथा   भाई  यह सब अफीम के दम का जहूरा है
खोजी   बहुत ठीक
 जिसने यह बात कही  हम उसे अपना उस्ताद मानते हैं
 यह मेरी खानदानी सिफत है
 एक नकल सुनिए   एक दिन बाजार में किसी ने चिड़ीमार से एक उल्लू के दाम पूछे
 उसने कहा  आठ आने
 उसी के बगल में एक और छोटा उल्लू भी था
 पूछा  इसकी क्या कीमत है
 कहा  एक रुपया
 तब तो गाहक ने कान खड़े किए और कहा   इतने बड़े उल्लू के दाम आठ आने और जरा से जानवर का मोल एक रुपया
 चिड़िमार ने कहा   आप तो हैं उल्लू
 इतना नहीं समझते कि इस बड़े उल्लू में सिर्फ यह सिफत है कि यह उल्लू है और इस छोटे में दो सिफतें हैं
 एक यह कि खुद उल्लू है  दूसरे उल्लू का पट्ठा है
 तो भाइयो
 आपका यह गुलाम सिर्फ उल्लू नहीं  बल्कि उल्लू का पट्ठा है
एक   हम आज से अपने को उल्लू की दुम फाख्ता लिखा करेंगे
दूसरा   हम तो जाहिल आदमी हैं  मगर अब अपना नाम लिखेंगे तो गधे का नाम बढ़ा देंगे
 आज से हम आजिजी सीख गए
खोजी   सुनिए  इस उल्लू के पट्ठे ने जो हो काम किया  कोई करे तो जानें  उसकी टाँग की राह निकल जायँ
 पहाड़ों को हमने काटा और बड़े बड़े पत्थर उठा कर दुश्मन पर फेंके
 एक दिन    मन का एक पत्थर एक हाथ से उठाकर रूसियों पर मारा तो दो लाख पच्चीस हजार सात सौ उनसठ आदमी कुचल के मर गए
एक   ओफ्फोह
 इन दुबले पतले हाथ पाँवों पर यह ताकत
खोजी   क्या कहा
 दुबले पतले हाथ पाँव
 यह हाथ पाँव दुबले पतले नहीं
 मगर बदन चोर है
 देखने में तो मालूम होता है कि मरा हुआ आदमी है  मगर कपड़े उतारे और देव मालूम होने लगा
 इसी तरह मेरे कद का भी हाल है
 गँवार आदमी देखे तो कहे कि बौना है
 मगर जाननेवाले जानते हैं कि मेरा कद कितना ऊँचा है
 रूम में जब दो एक गँवारों ने मुझे बौना कहा  तो बेअख्तियार हँसी आ गई
 यह खुदा की देन है कि हूँ तो मैं इतना ऊँचा  मगर कोई कलियुग की खूँटी कहता है  कोई बौना बनाता है
 हूँ तो शरीफजादा  मगर देखनेवाले कहते हैं कि यह कोई पाजी है
 अक्ल इस कदर कूट कूट कर भरी है कि अगर फलातून जिंदा होता  तो शागिर्दी करता
 मगर जो देखता है  कहता है कि यह गधा है
 यह दरजा अफीम की बदौलत ही हासिल हुआ है
अब तो यह हाल है कि अगर कोई आदमी मेरे सिर को जूतों से पीटे  तो उफ न करूँ
 अगर किसी ने कहा कि ख्वाजा गधा है  तो हँस कर जवाब दिया कि मैं ही नहीं  मेरे बाप और दादा भी ऐसे ही थे
एक   दुनिया में ऐसे ऐसे औलिया पड़े हुए हैं
खोजी   मगर इस आजिजी के साथ दिलेर भी ऐसा हूँ कि किसी ने बात कही और मैंने चाँटा जड़ा
 मिस्र के नामी पहलवान को मारा
 यह बात किसी अफीमची में नहीं देखी
 मेरे वालिद भी तोलों अफीम पीते थे और दिन भर दुकानों पर चिलमें भरा करते थे
 मगर यह बात उनमें भी न थी
लोग   आपने अपने बाप का नाम रोशन कर दिया
खोजी   अब मैं आप लोगों से चंडू की सिफत बयान करना चाहता हूँ
 बगैर चंडू पिए आदमी में इनसानियत आ नहीं सकती
 आप लोग शायद इसकी दलील चाहते होंगे
 सुनिए   बगैर लेटे हुए कोई चंडू पी नहीं सकता और लेटना अपने को खाक में मिलाना है
 बाबा सादी ने कहा है
खाक शो पेश अजाँ कि खाक शबीं
मरने से पहले खाक हो जा
चंड की दूसरी सिफत यह है कि हरदम लौ लगी रहती है
 इससे आदमी का दिल रोशन हो जाता है
 तीसरी सिफत यह है कि इसकी पिनक में फिक्र करीब नहीं आने पाती
 चुस्की लगाई और गोते में आए
 चौथी सिफत यह है कि अफीमची को रात भर नींद नहीं आती
 और यह बात पहुँचे हुए फकीर ही को हासिल होती है
 पाँचवीं सिफत यह है कि अफीमची तड़के ही उठ बैठता है
 सबेरा हुआ और आग लेने दौड़े
 और जमाना जानता है कि सबेरे उठने से बीमारी नहीं आती
इस पर एक पुराने खुर्राट अफीमची ने कहा   हजरत  यहाँ मुझे एक शक है
 जो लोग चीन गए हैं
 वह कहते हैं कि वहाँ तीस बरस से ज्यादा उम्र का आदमी ही नहीं
 इससे तो यही साबित होता है कि अफीमियों की उम्र कम होती है
खोजी   यह आपसे किसने कहा
 चीन वाले किसी को अपने मुल्क में नहीं जाने देते
 असल बात यह है कि चीन में तीस बरस के बाद लड़का पैदा होता है
लोग   क्या तीस बरस के बाद लड़का पैदा होता है
 इसका तो यकीन नहीं आता
एक   हाँ हाँ होगा
 इसमें यकीन न आने की कौन बात है
 मतलब यह कि जब औरत तीस बरस की हो जाती है  तब कहीं लड़का पैदा होता है
खोजी   नहीं नहीं  यह मतलब हीं है
 मतलब यह है कि लड़का तीस बरस तक हमल में रहता है
लोग   बिलकूल झूठ
 खुदा की मार इस झूठ पर
खोजी   क्या कहा
 यह आवाज किधर से आई
 अरे  यह कौन बोला था
 यह किसने कहा कि झूठ है
एक   हुजूर  उस कोने से आवाज आई थी
दूसरा   हुजूर  यह गलत कहते हैं
 इन्हीं की तरफ से आवाज आई थी
खोजी   उन बदमाशों को कत्ल कर डालो
 आग लगा दो
 हम  और झूठ
 मगर नहीं  हमीं चूके
 मुझे इतना गुस्सा न चाहिए
 अच्छा साहब हम झूठे  हम गप्पी  बल्कि हमारे बाप बेईमान  जालसाज और जमाने भर के दगाबाज
 आप लोग बतलाएँ  मेरी क्या उम्र होगी
एक   आप कोई पचास के पेटे में होंगे
दूसरा   नहीं नहीं  आप कोई सत्तर के होंगे
खोजी   एक हुई  याद रखिएगा हजरत
 हमारा सिन न पचास का  न साठ का
 हम दो ऊपर सौ बरस के हैं
 जिसको यकीन न आए वह काफिर
लोग   उफ्फोह  दो ऊपर सौ बरस का सिन है
खोजी   जी हाँ  दो ऊपर सौ बरस का सिन है
एक   अगर यह सही है तो यह एतराज उठ गया कि अफीमियों की उम्र कम होती है
 अब भी अगर कोई अफीम न पिए  तो बदनसीब है
खोजी   दो ऊपर सौ बरस का सिन हुआ और अब तक वही खमदम है कहो  हजार से लड़ें  कहो  लाख से
 अच्छा अब आप लोग भी अपने अपने तजरबे बयान करें
 मेरी तो बहुत सुन चुके  अब कुछ अपनी भी कहिए
इस पर गट्टू नाम का एक अफीमची उठ कर बोला   भाई पंचों  मैं कलवार हूँ
 मुल शराब हमारे यहाँ नहीं बिकती
 हम जब लड़के से थे  तब से हम अफीम पीते हैं
 एक बार होली के दिन हम घर से निकले
 ऐ बस  एक जगह कोई पचास हों  पैतालिस हों  इतने आदमी खड़े थे
 किसी के हाथ में लोटा  किसी के हाथ में पिचकारी
 हम उधर से जो चले  तो एक आदमी ने पीछे से दो जूता दिया  तो खोपड़ी भन्ना गई
 अगर चाहता तो उन सबको डपट लेता  मगर चुप हो रहा
खोजी   शाबाश
 हम तुमसे बहुत खुश हुए गुट्टू
गुट्टू   हुजूर की दुआ से यह सब है
इसके बाद नूरखाँ नाम का एक अफीमची उठा
 कहा   पंचो
 हम हाथ जोड़ कर कहते हैं कि हमने कई साल से अफीम  चंडू पीना शुरू किया है
 एक दिन हम एक चने के खेत में बैठे बूट खा रहे थे
 किसान था दिल्लगीबाज
 आया और मेरा हाथ पकड़ कर कानीहौज ले चला
 मैं कान दबाए हुए उसके साथ चला आया
इसके बाद कई अफीमचियों ने अपने अपने हाल बयान किए
 आखिर में एक बुड्ढे जोगादारी अफीमी ने खड़े हो कर कहा   भाइयों
 आज तक अफीमियों में किसी ने ऐसा काम नहीं किया था
 इसलिए हमारा फर्ज है कि हम अपने सरदार को कोई खिताब दे
 इस पर सब लोगों ने मिलकर खुशी से तालियाँ बजाईं और खोजी को गीदी का खिताब दिया
 खोजी ने उन सबका शुक्रिया अदा किया और मजलिस बरखास्त हुई
आज बड़ी बेगम का मकान परिस्तान बना हुआ है
 जिधर देखिए  सजावट की बहार है
 बेगमें धमा चौकड़ी मचा रही हैं
जानी   दूल्हा के यहाँ तो आज मीरासिनों की धूम है
 कहाँ तो मियाँ आजाद को नाच गाने से इतनी चिढ़ थी कि मजाल क्या  कोई डोमिनी घर के अंदर कदम रखने पाए
 और आज सुनती हूँ कि तबले पर थाप पड़ रही है और गजलें  ठुमरियाँ  टप्पे गाए जाते हैं
नाजुक   सुना है  आज सुरैया बेगम भी आने वाली हैं
बहार   उस मालजादी का हमारे सामने जिक्र न किया करो
नाजुक    दाँतों तले उँगली दबा कर
  ऐसा न कहो  बहन
जानी   ऐसी पाक दामन औरत है कि उसका सा होना मुश्किल है
नाजुक   यह लोग खुदा जाने  क्या समझती हैं सुरैया बेगम को
बहार   ऐ है
 सच कहना  सत्तर चूहे खाके बिल्ली हज को चली
इतने में एक पालकी से एक बेगम साहब उतरीं
 जानी बेगम और नाजुक अदा में इशारे होने लगे
 यह सुरैया बेगम थीं
सुरैया   हमने कहा  चलके जरी दुलहिन को देख आएँ
रूहअफजा   अच्छी तरह आराम से बैठिए
सुरैया   मैं बहुत अच्छी बैठी हूँ
 तकल्लुफ क्या है
नाजुक   यहाँ तो आपको हमारे और जानी बेगम के सिवा किसी ने न देखा होगा
सुरैया   मैं तो एक बार हुस्नआरा से मिल चुकी हूँ
सिपहआरा   और हमसे भी
सुरैया   हाँ  तुमसे मिले थे  मगर बताएँगे नहीं
सिपहआरा   कब मिले थे अल्लाह
 किस मकान में थे
सुरैया   अजी  मैं मजाक करती थी
 हुस्नआरा बेगम को देख कर दिल शाद हो गया
नाजुक   क्या हमसे ज्यादा खूबसूरत हैं
सुरैया   तुम्हारी तो दुनिया के परदे पर जवाब नहीं है
नाजुक   भला दूल्हा से आपसे बातचीत हुई थी
सुरैया   बातचीत आपसे हुई होगी
 मैंने तो एक दफा राह में देखा था
नाजुक   भला दूसरा निकाह भी मंजूर करते हैं वह
सुरैया   यह तो उनसे कोई जाके पूछे
नाजुक   तुम्हीं पूछ लो बहन  खुदा के वास्ते
सुरैया   अगर मंजूर हो दूसरा निकाह  तो फिर क्या
नाजुक   फिर क्या  तुमको इससे क्या मतलब
रूहअफजा   आखिर दूसरे निकाह के लिए किसे तजवीजा है
नाजुक   हम खुद अपना पैगाम करेंगे
रूहअफजा   बस  हद हो गई नाजुकअदा बहन
 ओफ्फोह
नाजुक    आहिस्ता से  सुरैया बेगम  तुमने गलती की
 धीरज न रख सकीं
सुरैया   हम जान फिदा करते  गर वादा वफा होता
मरना ही मुकद्दर था  वह आते तो क्या होता
नाजुक   हाँ  है तो यही बात
 खैर  जो हुआ  अच्छा ही हुआ  मसलहत भी यही थी
हुस्नआरा बेगम ने यह शेर सुना और नाजुक बेगम की बातें को तौला  तो समझ गईं कि हो न हो  सुरैया बेगम यही हैं
 कनखियों से देखा और गरदन फेर कर इशारे से सिपहआरा को बुला कर कहा   इनको पहचाना
 सोचो तो  यह कौन हैं
सिपहआरा   ऐ बाजी  तुम तो पहेलियाँ बुझवाती हो
हुस्नआरा   तुम ऐसी तबीयतदार  और कब तक न समझ सकीं
सिपहआरा   तो कोई उड़ती चिड़िया तो नहीं पकड़ सकता
हुस्नआरा   उस शेर पर गौर करो
सिपहआरा   अख्खाह   सुरैया बेगम की तरफ देख कर  अब समझ गई
हुस्नआरा   है औरत हसीन
सिपहआरा   हाँ हैं  मगर तुमसे क्या मुकाबिला
हुस्नआरा   सच कहना  कितनी जल्द समझ गई हूँ
सिपहआरा   इसमें क्या शक है  मगर यह तुमसे कब मिली थीं
 मुझे तो बाद नहीं आता
हुस्नआरा   खुदा जाने
 अलारक्खी बनके आने न पाती  जोगिन के भेस में कोई फटकने न देता
 शिब्बोजान का यहाँ क्या काम
सिपहआरा   शायद महरी वहरी बनके गुजर हुआ हो
हुस्नआरा   सच तो यह है कि हमको इनका आना बहुत खटकता है
 इन्हें तो यह चाहिए था कि जहाँ आजाद का नाम सुनतीं  वहाँ से हट जातीं  न कि ऐसी जगह आना
सिपहआरा   इनसे यहाँ तक आया क्योंकर गया
हुस्नआरा   ऐसा न हो कि यहाँ कोई गुल खिले
सिपहआरा ने जा कर बहार बेगम से कहा   जो बेगम अभी आई हैं  उनको तुमने पहचाना
 सुरैया बेगम यही हैं
 तब तो बहार बेगम के कान खड़े हुए
 गौर से देख कर बोलीं   माशा अल्लाह
 कितनी हसीन औरत है
 ऐसी नमकीनी भी कम देखने में आई
सिपहआरा   बाजी को खौफ है कि कोई गुल न खिलाएँ
बहार   गुल क्या खिलाएँगी
 अब तो इनका निकाह हो गया
सिपहआरा   ऐ है  बाजी
 निकाह पर न जाना
 यह वह खिलाड़ है कि घूँघट के आड़ में शिकार खेलें
बहार   ऐ नहीं  क्यों बिचारी को बदनाम करती हो
सिपहआरा   वाह
 बदनामी की एक ही कही
 कोई पेशा  कोई कर्म इनसे छूटा
 लगावटबाजी में इनकी धूम है
बहार   हम जब इस ढब पर आने भी दें
उधर नाजुकअदा बेगम ने बातों बातों में सुरैया बेगम से पूछा   बहन  यह बात अब तक न खुली कि तुम पादरी के यहाँ से क्यों निकल आईं
 सुरैया बेगम ने कहा   बहन  इस जिक्र से रंज होता है
 जो हुआ  वह हुआ  अब उसका घड़ी घड़ी जिक्र करना फजूल है
 लेकिन जब नाजुकअदा बेगम ने बहुत जिद की तो उन्होंने कहा   बात यह हुई कि बेचारे पादरी ने मुझ पर तरस खा कर अपने घर में रखा और जिस तरह कोई खास अपनी बेटियों से पेश आता है  उसी तरह मुझसे पेश आते
 मुझे पढ़ाया लिखाया  मुझसे रोज कहते कि तुम ईसाई हो जाओ  लेकिन मैं हँस के टाल दिया करती थी
 एक दिन पादरी साहब तो चले गए थे किसी काम को  उनका भतीजा  तो फौज में नौकर है  उनसे मिलने आया
 पूछा   कहाँ गए हैं
 मैंने कहा   कहीं बाहर गए हैं
 इतना सुनना था कि वह गाड़ी से उतर आया और अपनी जेब से बोतल निकाल कर शराब पी
 जब नशा हुआ तो मुझसे कहने लगा  तुम भी पियो
 उसने समझा  मैं राजी हूँ
 मेरा हाथ पकड़ लिया
 मैं उससे अपना हाथ छुड़ाने लगी
 मगर वह मर्द  मैं औरत
 फिर फौजी जवान  कुछ करते धरते नहीं बनती थी
 आखिर बोली   साहब  तुम फौज के जवान हो
 मैं भला तुमसे क्या जीत पाऊँगी
 मेरा हाथ छोड़ दो
 इस पर हँस कर बोला   हम बिना पिलाए न मानेंगे
 मेरा तो खून सूख गया
 अब करूँ तो क्या करूँ
 अगर किसी को पुकारती हूँ  तो यह इस वक्त मार ही डालगा
 और बेइज्जत करने पर तो तुला ही हुआ है
 चाहा कि झपट के निकल जाऊँ  पर उसने मुझे गोद में उठा लिया और बोला   हमसे शादी क्यों नहीं कर लेतीं
 मेरा बदन थर थर काँप रहा था कि या खुदा  आज कैसे इज्जत बचेगी  और क्या होगा
 मगर आबरू को बचानेवाला अल्लाह है
 उसी वक्त पादरी साहब आ पहुँचे
 बस  अपना सा मुँह ले कर रह गया
 चुपके से खिसक गया
 पादरी साहब उसको तो क्या कहते
 जब बराबर का लड़का या भतीजा कमाता धमाता हो  तो बड़ा बूढ़ा उसका लिहाज करता ही है
 जब वह भाग गया  तो मेरे पास आ कर बोले   मिस पालेन  अब तुम यहाँ नहीं रह सकतीं
मैं   पादरी साहब  इसमें मेरा जरा कुसूर नहीं
पादरी   मैंने खुद देखा कि तुम और वह हाथापाई करते थे
मैं   वह मुझे जबर्दस्ती शराब पिलाना चाहते थे
पादरी   अजी  मैं खूब जानता हूँ
 मैं तुमको बहुत नेक समझता था
मैं   पूरी बात तो सुन लीजिए
पादरी   अब तुम मेरी आँखों से गिर गईं
 बस अब तुम्हारा निबाह यहाँ नहीं हो सकता
 कल तक तुम अपना बंदोबस्त कर लो
 मैं नहीं जानता था कि तुम्हारे यह ढंग हैं
उसी दिन रात को मैं वहाँ से भागी
उधर बड़ी बेगम साहब इंतजाम करने में लगी हुई थीं
 बात बात पर कहती जाती थीं कि अल्लाह
 आत तो बहुत थकी
 अब मेरा सिन थोड़ा हैं कि इतने चक्कर लगाऊँ
 उस्तानी जी हाँ में हाँ मिलाती जाती थीं
बड़ी बेगम   उस्तानी जी  अल्लाह गवाह है  आज बहुत शल हो गई
उस्तारी   अरे तो हुजूर दौड़ती भी कितनी हैं
 इधर से उधर  उधर से इधर
महरी   दूसरा हो तो बैठ जाय
उस्तानी   इस सिन में इतनी दौड़ धूप मुश्किल है
महरी   ऐसा न हो  दुश्मनों की तबीयत खराब हो जाय
 आखिर हम लोग किस लिए हैं
बड़ी बेगम   अभी दो तीन दिन तो न बोलो  फिर देखा जायगा
 इसके बाद करना ही क्या है
उस्तानी   यह क्यों
 खुदा सलामत रखे  पोते पोतियाँ न होंगे
बड़ी बेगम   बहन  जिंदगानी का कौन ठिकाना है
अब बरात का हाल सुनिए
 कोई पहर रात गए बड़ी धूम धाम से बरात रवाना हुई
 सबके आगे निशान का हाथी झूमता हुआ जाता था
 हाथी के सामने कदम कदम पर अनार छूटते जाते थे
 महताब की रोशनी से चाँद का रंग फक था
 चर्खी की आनबान से आसमान का कलेजा धक था
 तमाशाइयों की भीड़ से दोनों तरफ के कमरे फटे पड़ते थे
 जिस वक्त गोरों का बाजा चौक में पहुँचा और उन्होंने बैंड बजाया तो लोग समझे कि आसमान के फरिश्ते बाजा बजाते बजाते उतर आए हैं
इतने में मियाँ खोजी इधर उधर फुदकते हुए आए
खोजी   ओ शहनाईवालो
 मुँह न फैलाओ बहुत
लोग   आइए  आइए
 बस आप ही की कसर थी
खोजी   अरे  हम क्या कहते हैं
 मुँह न फैलाओ बहुत
लोग   कोई आपकी सुनता ही नहीं
खोजी   ये तो नौसिखिए हैं
 मेरी बातें क्या समझेंगे
लोग   इनसे कुछ फर्माइश कीजिए
खोजी   अच्छा  वल्लाह
 वह समाँ बाँधू की दंग हो जाइए
 यह चीज छेड़ना भाई
करेजवा में दरद उठी
कासे कहूँ ननदी मोरे राम
सोती थी मैं अपने मँदिल में
अचानक चौंक पड़ी मोरे राम
लोग   सुभान अल्लाह
 आप इस फन के उस्ताद हैं
 मगर शहनाईवाले अब तक आपका हुक्म नहीं मानते
खोजी   नहीं भई  हुक्म तो मानें दौड़ते हुए और न मानें तो मैं निकाल दूँ
 मगर इसको क्या किया जाय कि अनाड़ी हैं
 बस  जरा मुझे आने में देर हुई और सारा काम बिगड़ गया
इतने में एक दूसरे आदमी ने खोजी के नजदीक जा कर जरा कंधे का इशारा किया तो खोजी लड़खड़ाए और उनके चेले अफीमी भाइयों ने बिगड़ना शुरू किया
एक   अरे मियाँ
 क्या आँखों के अंधे हो
दूसरा   ईंट की ऐनक लगाओ मियाँ
तीसरा   और ख्वाजा साहब भी धक्का देते तो कैसी होती
चौथा   मुँह के बल गिरे होते और क्या
पाँचवाँ   अजी  यों कहो कि नाक सिलपट हो जाती
खोजी   अरे भाई  अब इससे क्या वास्ता है
 हम किसी से लड़ते झगड़ते थोड़े ही हैं
 मगर हाँ  अगर कोई गीदी हमसे बोले तो इतनी करौलियाँ भोंकी हों कि याद करे
जब बरात दुलहिन के घर पहुँची तो दूल्हे को दरवाजे के सामने लाए और दुलहिन का नहाया हुआ पानी घोड़े के सुमों के नीचे डाला
 इसके बाद घी और शक्कर मिला कर घोड़े के पाँव में लगाया
 दूल्हा महल में आया
 दूल्हा की बहनें उस पर दुपट्टे का आँचल डाले हुए थीं
 दुलहिन की तरफ से औरतें बीड़ा हर कदम पर डालती जाती थीं
 इस तरह दूल्हा मड़वे के नीचे पहुँचा
 उसी वक्त एक औरत उठी और रूमाल से आँखें पोंछती हुई बाहर चली गई
 यह सुरैया बेगम थीं
आजाद मँड़वे के नीचे उस चौकी पर खड़े किए गए जिस पर दुलहिन नहाई थी
 मीरासिनों ने दुलहिन के उबटन का  जो माँझे के दिन से रखा हुआ था  एक भेड़ और एक शेर बनाया और दूल्हा से कहा   कहिए  दूल्हा भेड़  दुलहिन शेर
आजाद   अच्छा साहब  हम शेर  वह भेड़  बस
डोमिनी   ऐ वाह
 यह तो अच्छे दूल्हा आए
 आप भेड़  वह शेर
आजाद   अच्छा साहब यों सही
 आप भेड़  वह शेर
डोमिनी   ऐ हुजूर  कहिए  यह शेर  मैं भेड़
आजाद   अच्छा साहब  मैं भेड़  वह शेर
इस पर खूब कहकहा पड़ा
 इसी तरह और भी कई रस्में अदा हुई  और तब दूल्हा महफिल में गया
 यहाँ नाच गाना हो रहा था
 एक नाजनीन बीच में बैठी थीं  मजाक हो रहा था
 एक नवाब साहब ने यह फिकरा कसा   बी साहब  आपने गजब का गला पाया है
 उसकी तारीफ ही करना फजूल है
नाजनीन   कोई समझदार तारीफ करे तो खैर  अताई अनाड़ी ने तारीफ की तो क्या
नवाब   ऐ साहब  हम तो खुद तारीफ करते हैं
नाजनीन   तो आप अपना शुमार भी समझदारों में करते हैं
 बतलाइए  यह बिहाग का वक्त है या घनाक्षरी का
नवाब   यह किसी ढाड़ी बचे से पूछो जाके
नाजनीन   ऐ लो
 जो इस फन के नुकते समझे  वह ढाड़ी बचा कहलाए
 वाह री अक्ल  वह अमीर नहीं  गँवार है  जो दो बातें न जानता हो   गाना और पकाना
 आपके से दो एक घामड़ रईस शहर में और हों तो सारा शहर बस जाय
नाजनीन ने यह गजल गाई
लगा न रहने दे झगड़े को यार तू बाकी
रुके न हाथ अभी है रँगे गुलू बाकी
जो एक रात भी सोया वह गुल गले मिल कर
तो भीनी भीनी महीनों रही है बू बाकी
हमारे फूल उठा के वह बोला गुँच देहन
अभी तलक है मुहब्बत की इसमें बू बाकी
फिना है सबके लिए मुझप  कुछ नहीं मौकूफ
यह रंज है कि अकेला रहेगा तू बाकी
जो इस जमाने में रह जाय आबरू बाकी
नवाब   हाँ  यह सबसे ज्यादा मुकद्दम चीज है
नाजनीन   मगर हयादारों के लिए
 बगड़ेबाजों को क्या
इस पर इस जोर से कहकहा पड़ा कि नवाब साहब झेंप गए
नाजनीन   अब कुछ और फरमाइए हुजूर
 चेहरे का रंग क्यों फक हो गया
मिरजा   आपसे नवाब साहब बहुत डरते हैं
नवाब   जी हाँ  हरामजादे से सभी डरा करते हें
नाजनीन   ऐ है  जभी आप अपने अब्बाजान से इतना डरते हैं
इस पर फिर कहकहा पड़ा और नवाब साहब की जबान बंद हो गई
उधर दुलहिन को सात सुहागिनों ने मिल कर इस तरह सँवारा कि हुस्न की आब और भी भड़क उठी
 निकाह की रस्म शुरू हुई
 काजी साहब अंदर आए और दो गवाहों को साथ लाए
 इसके बाद दुलहिन से पूछा गया कि आजाद पाशा के साथ निकाह मंजूर है
 दुलहिन ने शर्म से सिर झुका लिया
बड़ी बेगम   ऐ बेटा  कह दो
रूहअफजा   हुस्नआरा  बोलो बहन
 देर क्यों करती हो
नाजुक   बस  तुम हाँ कह दो
जानी    आहिस्ता से  बजरे पर सैर कर चुकीं  हवा खा चुकीं और अब इस वक्त नखरे बघारती हैं
आखिर बड़ी कोशिश के बाद हुस्नआरा ने धीरे से  हूँ  कहा
बड़ी बेगम   लीजिए  दुलहिन ने हुँकारी भरी
काजी   हमने तो आवाज नहीं सुनी
बड़ी बेगम   हमने सुन लिया  बहुत से गवाह हैं
काजी साहब ने बाहर आ कर दूल्हा से भी यही सवाल किया
आजाद   जी हाँ कुबूल किया
काजी साहब चले गए और महफिल में तायफों ने मिल कर मुबारकबाद गाई
 इसके बाद एक परी ने यह गजल गाई
तड़प रहे हैं शबे इंतजार सोने दे
न छेड़ हमको दिले बेकरार सोने दे
कफस में आँख लगी है अभी असीरों की
गरज न बाग में अबरे बहार सोने दे
अभी तो सोए हैं यादे चमन में अहले कफस
जगा न उनको नसीमे बहार सोने दे
तड़प रहे हैं दिले बेकरार सोने दे
शरबत पिलाई के बाद दूल्हा और दुलहिन एक ही पलंग पर बिठाए गए
 गेतीआरा ने कहा   बहन  जूती तो छुलाओ
जानी   वाह
 यह तो सिमटी सिमटाई बैठी हैं
बहार   आखिर हया भी तो कोई चीज है
नाजुक   अरे  जूती कंधे पर छुआ लो बहन  वाह
उस्तानी   अगले वक्तों में तो सिर पर पड़ती थीं
नाजुक   इस जूती का मजा कोई मर्दों के दिल से पूछे
जब दुलहिन ने जरा भी जुंबिश न की तो बहार बेगम ने दुलहिन के दाहने पैर की जूती दूल्हा के कंधे पर छुला ली
नाजुक   कहिए  आपकी डोली के साथ चलूँगा
रूहअफजा   और जूतियाँ झाड़के धरूँगा
जानी   और सुराही हाथ में ले चलूँगा
आजाद   ऐ
 क्यों नहीं  जरूर कहूँगा
जानी   रंडियों से नखरे बहुत सीखे हैं
इस फिकरे पर ऐसा कहकहा पड़ा कि मियाँ आजाद शर्मा गए
 जानी बेगम इक्कीस पान का बीड़ा लाईं और उसे कई बार आजाद के मुँह तक ला ला कर हटाने के बाद खिला दिया
सिपहआरा   सुहाग लाईं और दूल्हा के कान में कहा   कहो  सोने में सुहागा मोतियों में धागा और बने का जी बनी से लागा
इसके बाद आरसी की रस्म अदा हुई
जानी   बन्नू  जल्दी आँख न खोलना
नाजुक   जब तक अपने मुँह से गुलाम न बनें
हैदरी   कहिए  बीबी  मैं आपका गुलाम हूँ
आजाद   बीबी मैं आपका बिन दामों गुलाम हूँ
बड़ी बेगम   बेटा  अब तो कहवा लिया  अब आँखें खोल दो
जानी   एक ही बार तो कहा
हैदरी   ऐ हुजूर  खुशामद तो कीजिए
आजाद   यह खुशामद से न मानेंगी
हैदरी   हो कहा है  उसका खयाल रहे
 बीवी के गुलाम बने रहिएगा
आखिर बड़ी मुश्किलों से दुलहिन ने आँखें खोलीं  मगर आँखों में आँसू भरे हुए थे
 बे अख्तियार रोने लगीं
 लोग समझाते समझाते आरी हो गए  मगर आँसू न थमे
 तब आजाद ने सिर झुका कर कान में कहा   यह क्या करती हो  दिल को मजबूत रखो
रूहअफजा   बहन  खुदा के लिए चुप हो जाओ
 इसका कौन सा मौका है
बहार   अम्माँजान  आप ही समझाएँ
 नाहक अपने को हलाकान करती हैं हुस्नआरा
उस्तानी   तर कपड़े से मुँह पोंछो
जब हुस्नआरा का जी बहाल हुआ तो आजाद ने सुहाग पुड़े से मसाला निकाल कर दुलहिन की माँग भरी
 तब दुलहिन को गोद में उठा कर सुखपाल पर बिठा दिया
 वहाँ जितनी औरतें थीं  सबकी आँखों में आँसू जारी हो गए और बड़ी बेगम तो पछाड़ें खाने लगीं
 जब बरात रुखसत हो गई तो बातें होने लगीं
रुहअफजा   अल्लाह करे  आजाद ने जितनी तकलीफें उठाई हैं  उतना ही आराम भी पाएँ
अब्बासी   अल्लाह ऐसा ही करेगा
जानी   मगर आजाद का सा दूल्हा भी किसी ने कम देखा होगा
नाजुक   लाखों कुओं का पानी पी चुके हैं
बहार   बड़े खुशमजाक आदमी मालूम होते हैं
जानी   इस वक्त हुस्नआरा के दिल का क्या हाल होगा
नाजुक   चौथी के दिन हम ताक ताक निशाने लगाएँगे
रूहअफजा   आजाद से कोई न जीत पाएगा
जानी   कौन
 देख लेना बहन  अगर हारी न बोलें जभी कहना
 वह अगर तेज हैं  तो हम भी कम नहीं
प्रिय पाठक  शास्त्रानुसार नायक और नायिका के संयोग के साथ ही कथा का अंत हो जाता है
 इसलिए हम भी अब लेखनी को विश्राम देते हैं
 पर कदाचित कुछ पाठकों को यह जानने की इच्छा होगी कि ख्वाजा साहब का क्या हाल हुआ और मिस मीडा और मिस क्लारिसा पर क्या बीती
 इन तीनों पात्रों के सिवा हमारे विचार में तो और कोई ऐसा पात्र नहीं है जिसके विषय में कुछ कहना बाकी रह गया हो
 अच्छा सुनिए
 मियाँ खोजी मरते दम तक आजाद के वफादार दोस्त बने रहे
 अफीम की डिबिया और करौली की धुन ने कभी उनका साथ न छोड़ा
 मिस मीडा औ मिस क्लारिसा ने उर्दू और हिंदी पढ़ी और दोनो थियासोफिस्ट हो गईं
 दोनों ही ने स्त्रियों की सेवा करना ही अपने जीवन का उद्देश्य बना लिया
 क्लारिसा तो कलकत्ता की तरफ चली गईं  मीडा बंबई से लौट कर आजाद से मिलने आईं तो आजाद ने हँस कर कहा   अब तो थियासोफिस्ट हैं आप
मीडा   जी हाँ  खुदा का शुक्र है कि मुझे उसने हिदायत की
आजाद   तो यह कहिए कि अब आप पर खुदा का नूर नाजिल हुआ
 इस मजहब में कौन कौन आलिम शरीक हैं
मीडा   अफसोस है आजाद  कि तुम थियासोफी से बिलकुल वाकिफ नहीं हो
 इसमें बड़े बड़े नामी आलिम और फिलासफर शरीक हैं  जिनके नाम के इस वक्त दुनिया में झंडे गड़े हुए हैं
 यूरोप के अकसर आलिमों का झुकाव इसी तरफ है
आजाद   हमने सुना है कि थियासोफी वाले रूह से बातें करते हैं
 मुझे तो यह शोबदेबाजी मालूम होती है
मीडा   तुम इसे शोबदेबाजी समझते हो
आजाद   शोबदा नहीं तो और क्या है  मदारियों का खेल
मीडा   अगर इसका नाम शोबदा है तो न्यूटन और हरशेल भी बड़े शोबदेबाज थे
आजाद   वाह  कहाँ न्यूटन और कहाँ थियासोफी
 हमने सुना है कि थियासोफिस्ट लोग गैब का हाल बता देते हैं
 बंबई में बैठे हुए अमेरिकावालों से बिना किसी वसीले के बातें करते हैं
 यहाँ तक सुना है कि एक साहब जो थियासोफिस्टों में बहुत ऊँचा दरजा रखते हैं वह डाक से खत न भेज कर जादू से भेजते हैं
 वह खत लिख कर मेज पर रख देते हैं और जिन लोग उठा कर पहुँचा देते हैं
मीडा   तो इसमें ताज्जुब की कौन बात है
 जो लोग लिखना पढ़ना नहीं जानते वह दो आदमियों को हरफों से बातें करते देख कर जरूर दिल में सोचेंगे कि जादूगर हैं
 जिस तरह आपको ताज्जुब होता है कि मेज पर रखा हुआ खत पते पर कैसे पहुँच गया उसी तरह उन जंगली आदमियों को हैरत होती है कि दो आदमी चुप चाप खड़े हैं  न बोलते हैं  न चालते हैं  और लकीरों से बातें कर लेते हैं
 अफ्रीका के हबशियों से कहा जाय कि एक मिनट में हम लाखों मील पर बैठे हुए आदमियों के पास खबरें भेज सकते हैं तो वे कभी न मानेंगे
 उनकी समझ में न आएगा कि तार के खटखटाने से कैसे इतनी दूर खबरें पहुँच जाती हैं
 इसी तरह तुम लोग थियासोफी की करामात को शोबदा समझते हो
आजाद   तुम मेस्मेरिज्म को मानती हो
मीडा   मैं समझती हूँ  जिसे जरा भी समझ होगी वह इससे इनकार नहीं कर सकता
आजाद   खुदा तुमको सीधे रास्ते पर लाए  बस और क्या कहूँ
मीडा   मुझे तो सीधे रास्ते पर लाया
 अब मेरी दुआ है कि खुदा तुमको भी सीधे ढर्रे पर लगाए
आजाद   आखिर इस मजहब में नई कौन सी बात है
मीडा   समझाते समझाते थक गई मगर तुमने मजहब कहना न छोड़ा
आजाद   खता हुई  मुआफ करना  लेकिन मुझे तो यकीन नहीं आता कि बिना किसी वसीले के एक दूसरे के दिल का हाल क्योंकर मालूम हो सकता है
 मैंने सुना कि मैडम व्लेवेट्स्की खतों को बगैर खोले पढ़ लेती हैं
मीडा   हाँ हाँ  पढ़ लेती हैं  एक नहीं हजारों बार मैंने अपनी आँखों देखा है और खुदा ने चाहा तो कुछ दिनों में मैं भी वही करके दिखा दूँगी
आजाद   खुदा करे  वह दिन जल्द आए
 मैं बराबर दुआ करूँगा
यह बातें हो रही थीं कि बैरा ने अंदर आ कर एक कार्ड दिया
 आजाद ने कार्ड देख कर बैरा से कहा   नवाब साहब को दीवानखाने में बैठाओ  हम अभी आते हैं
मीडा ने पूछा   कौन नवाब साहब हैं
आजाद   मिरजा हुमायूँ फर के छोटे भाई हैं  जिनके साथ सिपहआरा की शादी हुई है
मीडा   तो यों कहिए कि आपके साढ़ हैं
 तो फिर जाइए
 मैं भी उनसे मिलूँगी
आजाद   मैं उन्हीं यहीं लाऊँगा
यह कहते हुए आजाद दीवानखाने की तरफ चले गए
