
अरे फिर आ गये
जी हाँ
अभी कल ही तो आप शादी करने गये थे
गया तो था
तो फिर
मतलब यह है कि आपकी दुल्‍हन साहिबा कहाँ हैं
तुम तो सचमुच चाहती हो कि मेरी जिन्‍दगी बर्बाद हो जाये
लीजिए  यह मैंने कब कहा
तो फिर तुम्‍हारा क्‍या मतलब है मुझको परेशान करने से
मतलब
बनती क्‍यूँ हो
 तुम मेरा मतलब खूब अच्‍छी तरह जानती हो
अच्‍छा  अब समझी
 लेकिन  जनाब  मैं तो आपसे शादी करने को साल भर से तैयार हूँ  आप ही नहीं करते
लेकिन मैं तो यह बात गवारा नहीं कर सकता कि मेरी बीवी नौकरी करती फिरे
 न घर की देखभाल करे न बच्‍चों का खयाल करे और सुबह ही सुबह उठ कर काम पर सिधार जाये
आप भी वो सुबह उठ कर काम पर सिधार जायेंगे
 तो मैं सारा दिन क्‍या मक्खियाँ मारा करूँगी
घर में कुछ काम होता है या नहीं
 आखिर घर की देखभाल
हूँ
 आप दफ्तर जायें और मैं घर का कोना कोना झाँकती फिरूँ
मैंने यह कब कहा
 आखिर घर में भी तो काम होता है
जैसे
भई  यही घर की देखभाल
 आखिर हमारी माँएँ भी घर की देखभाल करती थीं या नहीं
तो चूल्‍हा झों‍क लिया करूँ
मैंने यह कब कहा
तो फिर आपका मतलब घर की देखभाल से क्‍या है
भई  मुझे नहीं मालूम
 तुमने बस यह आदत डाल ली है कि जहाँ मैं तुमसे मिलने आया और तुमने टाँग ली
अच्‍छा अगर आपको मेरी आवाज पसन्‍द नहीं तो लीजिए मैं खामोश बैठी जाती हूँ


 
बताइए न  क्‍या सचमुच आपकी शादी हो रही है
 या बस मुझ पर ही रोब गाँठा करते हैं
हो ही जायेगी
 कोई जनाब ही तो इस दुनिया में अकेली औरत नहीं हैं
 आपको मेरी इतनी फिक्र क्‍यूँ हैं
इसीलिए कि मुझको बेइन्‍तहा मुहब्‍बत है
जी हाँ  मुहब्‍बत है
 मुहब्‍बत होती तो साल से क्‍यूँ जिद किये बैठी रहतीं और इस तरह परेशान करतीं
 नौकरी नहीं छोड़ेंगी
 आखिर रखा क्‍या है इस नौकरी में
 कौन सा
एक हजार रुपया आप कमा रही हैं
 सौ रुपया तो आपकी तनख्‍वाह है
कुछ भी हो
 है तो यह मेरी आजा़दी की कुंजी
अर्थात आपकी आजादी की जान इन्‍हीं सौ रुपयों में है
सौ हो या दो सौ इससे बहस नहीं
 आजादी की जान तो अपने पैरों पर खुद खड़े होने में है
यानी आपको मेरा जरा भी विश्‍वास नहीं और आप सोचती हैं कि मैं आपको रुपया बिल्‍कुल नहीं दूँगा
वह रुपया लेकिन मेरी अपनी मेहनत का कमाया तो न होगा
औरत के कमाने से होता क्‍या है
होता क्‍यूँ नहीं
 सुनिए
 चिड़ा लाया चावन का दाना  चिड़िया लायी दाल का दाना  दोनों ने मिल कर खिचड़ी पकायी
नहीं चाहिए मुझे आपकी दाल का दाना
खाली चावल तो मुझसे खाये नहीं जायेंगे
जी हाँ  आपको तो चटनी  अचार की जरूरत है
बिल्‍कुल ठीक
जब देखो एक जमघटा आपके चारों तरफ लगा रहता है
 आपके परवाने
उनको तो आप बिल्‍कुल घर में घुसने न देंगे
बिल्‍कुल नहीं
आपको तो मालूम है कि वह सब मेरे दोस्‍त हैं
जी हाँ  बड़े दोस्‍त हैं
तो फिर इन लोगों को तो आप घर में घुसने न देंगे
जी हाँ  मुझे इनसे सख्त नफरत है
क्‍यूँ
बस है अपनी अपनी तबियत
तो मुझे परदे में क्‍यूँ न बिठा दें
दिल तो यही चाहता है लेकिन आप मानेंगी
मैं तो और भी बहुत सी बातें नहीं मानूँगी
खैर आप मेरी कोई बात मानें या न मानें लेकिन में यह जमघटा गवारा नहीं कर सकता
तो फिर हमारे घर में कौन लोग आया करेंगे
वही जो कामन फ्रेन्‍ड्स हों यानी दोनों के मिले जुले दोस्‍त
हूँ
 मिस्‍टर और मिसेज सेठी और मिस्‍टर सफदर
उनमें बुराई क्या है
इसलिए कि वह मुझको बिल्‍कुल पसन्‍द नहीं
अपनी अपनी तबियत
तुम तो बच्‍चों जैसी बातें करती हो
और तुम
मैं तो हमेशा सही बात कहती हूँ
जी हाँ
 मेरे दोस्‍तों से आपको नफरत हो तो वह घर में न घुसें और आपके दोस्‍तों से मुझे नफरत हो तो वह शौक से आयें जायें
ठीक है  बीवी साहिबा सुबह से शाम तक नौकरी पर सिधारें  शाम को जब हम थक थकाकर दफ्तर से वापस आयें और दो घड़ी दिल बहलना चाहें तो बीवी तो आयें लेकिन दोस्तों की
एक भीड़ लायें
 यह है आपके दिमाग में घर का नक्‍शा
और आपके दिमाग का नक्‍शा क्‍या है
 बीवी हो
 सुबह आप दफ्तर जायें  जल्‍दी जल्‍दी आप को सजा कर गुड्डा बना कर दफ्तर भेजे
 दिन भर घर के पीछे डंडा ले कर घूमे जो
हर समय आपके नाम की माला जपे
 इस बेकारी की कैद का नाम आप ने घर की देखभाल रखा है
 फिर दफ्तर से थक थकाकर बदमिजाजी करते हुए घर आयें तो आपका दिल खुश करे
 शाम को
सफदर साहब और मिसेज सेठी की हाँ में हाँ मिलाये
यह मैंने कब कहा
और आप ने क्‍या कहा
मेरा तो सिर्फ यह मतलब है कि दूसरी औरतों की तरह आप भी रहिए
फिर वही घर की देख भाल
जी हाँ  घर की देख भाल
मैं नौकरी छोड़कर अपनी आजादी नहीं बेच सकती
आपकी आजादी
जी हाँ  मेरी आजादी
आप नौकरी करती फिरें और बच्‍चे रोते फिरें
बच्‍चे शादी होते ही थोड़ी हो जायेंगे
आखि़र कभी तो होंगे ही या आपको उनके जन्‍म से भी इनकार है
नहीं  मुझे तो इंकान नहीं
और जब होगें तो आप नौकरी छोड़ देंगी
नहीं  तब भी नहीं छोड़ूंगी
क्‍यामैं आप से पूछ सकता हूँ कि उनकी देखभाल कौन करेगा
मैं और आप दोनों मिल कर
औरत का पहला कर्तव्‍य बच्‍चों की परवरिश है
मर्द का पहला कर्तव्‍य बच्‍चों का हकदार होना है
क्‍या मतलब
मतलब यह कि औरत को बच्‍चे पालने का हुक्‍म लगा दिया लेकिन बच्‍चे होते किसकी मिलकियत हैं
बाप की
तो फिर मैं उनको क्‍यूँ पालूँ
 जिसकी मिलकियत हैं वह स्‍वयं पाले
क्‍या अजीब बातें करती हो
इसमें अजीब कौन सी बात है
अजीब नहीं तो और क्‍या
 अब बच्‍चे पालने से भी तुम्‍हें इनकार है
मुझे हो या न हो  तुम्‍हें है
मेरा काम बच्‍चे पालना नहीं  रुपया कमाना है
रुपया तो मैं भी कमाऊँगी
हूँ


 रुपया कमायेंगी
 सौ रुपये पर इतना गर्व है
 जो कहीं ज्‍यादा होते तो न जाने क्‍या आफत ढातीं
तो अच्‍छा समझो कि तुम्‍हारी पगार कम हो और मेरी आठ सौ तो नौकरी किसे छोड़नी चाहिए
 तुम्‍हें या मुझे
तुम्‍हें
इसलिए कि मैं मर्द हूँ
तो तुम हर बार अपने ही को बड़ा समझते हो
मैं क्‍या समझता हूँ  कुदरत ने ही मुझे बड़ा बनाया है
मैं तो तुमको अपने से बड़ा नहीं खयाल करती
 तो फिर तुम क्‍यूँ एक ऐसी औरत से शादी नहीं कर लेते जो रात दिन तुम्‍हारी पूजा किया करें
कर ही लेंगे
 कोई एक आप ही तो दुनिया में नहीं
तो फिर जाइए न
 रोज क्‍यूँ आकर मेरी जान खा जाते हैं
ठहर कर  बड़ा मुहब्बत का दम भरती हैं
और आप भी तो भरते हैं
अच्‍छा यह सब तो हुआ  अब बताओ शादी कब करोगी
लेकिन अपनी नौकरी नहीं छोडूँगी
लिप्‍यंतरण   नगमा परवीन
