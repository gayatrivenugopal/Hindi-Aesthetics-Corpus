वीरबालकवाद क्या होता है
 यह प्रश्न आपके उर में विह्वलता भरने लगे उससे पहले यह समझ लें कि वीरबालकवाद वह होता है जो समझदार वीरबालकों द्वारा किया जाता है और
समझदार वीरबालक वे होते हैं जो अपने को वीरगति को प्राप्त नहीं होने देते
 अब पूछिए कि समझदार वीरबालकों द्वारा क्या किया जाता है
 और समझ लीजिए अपने को जमाया
और और दूसरों को उखाड़ा जाता है
 और हाँ  हर बात का श्रेय स्वयं ले लिया जाता है
 तो इस लेख के आरंभ में ही स्वयं वीरबालकवाद का अच्छा नमूना पेश करते हुए मैं
वीरबालक  और  वीरबालकवाद  दोनों फिकरे चलाने का श्रेय लेते हुए विषय निरूपण के नाम पर संस्मरण सुनाऊँगा और आपका ध्यान इस ओर दिलाना चाहूँगा कि सभी वीरबालक
विषय निरूपण के नाम पर संस्मरण अवश्य सुनाते हैं क्योंकि आखिर ऐसा हो क्या हो सकता है जिससे वह व्यक्तिगत रूप से जुड़े हुए न रह हों
तो साहब हुआ यह कि मैं जब साठ के दशक में मुंबई आया तब शुरू में अपने मित्र उमेश माथुर के यहाँ रहा
 बंबइया इंडस्ट्री में किस्मत आजमाते हुए संघर्षरत लड़कों के
लिए मैंने वीरबालक संबोधन प्रस्तावित किया और उमेश जी ने उसे अनुमोदित कर दिया
 उन्हीं दिनों देवानंद के एक सहायक अमरजीत को जुहू में में टायर पंचर लगाते हुआ एक
किशोर मिला जो बहैसियत लेखक बंबइया फिल्मों में किस्मत आजमाने अपने घर से भागकर आया था
 उस वीरबालक को उमेश जी ने समझाया कि अभी तुम्हारी पढ़ने लिखने की उम्र है
इसलिए पहले पढ़ाई पूरी करो फिर बंबई आओ
 उस वीरबालक की वापसी के लिए चंदा इकट्ठा करके हमने उसे बंबई से विदा किया
 लगभग सात वर्ष बाद साप्ताहिक हिंदुस्तान में
एक नौजवान पत्रकार मुझसे मिलने आया और उसे देखते ही मेरे मुँह से निकला   कहो वीरबालक तुम यहाँ कैसे
रामशरण जोशी जयपुर में अपनी पढ़ाई पूरी करके बहैसियत फिल्म लेखक बंबई में किस्मत आजमाने आ गए थे
 मैंने उस वीरबालक का स्वागत किया और उसकी सारगर्भित पत्रकारिता
के कई नमूने छापे
 शुरू में रामशरण जनसंघियों की न्यूज एजेंसी  हिंदुस्तान समाचार  से जुड़े हुए थे
 फिर वह एक नक्सलवादी के रूप में प्रकट हुए
 उनकी बातचीत और
पत्रकारिता से यह संकेत मिलने लगा कि संघर्ष है जहाँ  वीरबालक है वहाँ
 इसके साथ ही नेताओं के बारे में उनकी व्यक्तिगत जानकारी में बड़ी तेजी से इजाफा होता चला
गया
 सत्ता प्रतिष्ठान के पत्रों के लिए लिख तो पहले से ही रहे थे फिर वह उनमें से एक में अच्छे पद पर नियुक्ति भी पा गए
 और इसके साथ ही उनका संघर्षरत
क्रांतिकारी वाला स्वरूप ज्यादा जोर पकड़ने लगा
तो फिर मैंने एक फिकरा गढ़ा   वीरबालकवाद
 वीरबालकवादी का जीवन बगैर क्रांति की क्रांतिकारिता को  बगैर संघर्ष के संघर्ष को और बगैर जोखिम के जोखिम को समर्पित
रहता है
 कलम का सिपाही होने के नाते वह सारी लड़ाई शब्दों में लड़ता है अर्थात उसकी वीरता वाचा के आयाम तक सीमित रहती है
 मनसा और कर्मणा वह सयाना बनता चला
जाता है और जितना सयाना होता जाता है उतना ही बोलने और दिखने में वीरता को प्राप्त होता है
 इसी के चलते आज हिंदी में सारी सत्ता वयोवृद्ध वीरबालकों के हाथ में
है और उनकी छत्रछाया में तरुण वीरबालक तेजी से पनप रहे हैं
 वह समझ गए हैं कि वाचा ही वीरबालक बनना चाहिए
 और अपना कद बढ़ाने के लिए दूसरे वीरबालकों का कद घटाना
चाहिए
 दस रीत को अपनाकर  करियरिस्ट  और  क्रांतिकारी  दोनों एक साथ हुआ जा सकता है
अगर आप मनसा और कर्मणा भी वीरबालक बने रहें तो आप झगड़ालू  सिरफिरे औ सिनिकल समझ लिए जाएँगे
 शैलेश मटियानी की तरह किसी भी गुट में फिट नहीं हो पाएँगे और सभी के
हाथों पीटे जाएँगे
 आपको अपने जीते जी किसी तरह की कोई मान्यता  पद प्रतिष्ठा  पुरस्कार पुरस्कार राशि और सुख सुविधा कभी नहीं मिल सकेगी
 मरने के बाद मिलेगी इस
भरोसे भी आप तभी मर सकेंगे जब आपको यह विश्वास हो कि दो चार वीरबालकवादी आपकी आत्मा की शांति के लिए अनुष्ठान कर करके अतिरिक्त प्रतिष्ठा अर्जित करने को लालयित
होंगे
 मनसा और कर्मणा वीरता को आप जितना ही छोड़ते जाएँ उतनी ही  वाचा  के स्तर पर अपनी वीरता को उद्घोष शुरू कर दें
 ऐसा न करने पर आप अपनी नजरों में भी गिर
जाएँगे  दूसरों की नजरों में तो खैर आप गिरे हुए होंगे ही
कारण सच्चा वीरबालक उसे ही माना जाता है जो भौतिक सुखों को जूते की नोक पर रखने वाला ऋषि और लेनिन के पद चिह्नों पर चलने वाला रिवोल्युशनरी दोनों हो
 इस कसौटी
पर खरा उतर सकने वाला साहित्यकार मिल सकना कहीं भी कठिन है और हमारे अर्द्धसामंती समाज में तो असंभवप्राय है
 अपने इस इतने लंबे साहित्यिक जीवन में मैंने अब तक
कुल एक ऐसा लेखक देखा है जो अच्छी खासी नौकरी छोड़कर नक्सलवादी बनने चला गया
 वह था दिनमान में मेरे साथ काम कर चुका रामधनी
 लेकिन अभी पिछले दिनों में कोई बात
रहा था कि वह भी अब मुख्यधारा में शामिल हो गया है
 अपने मित्र मुद्राराक्षस को छोड़ मैंने किसी और लेखक को नहीं देखा जिसने किसान या मजदूर मोर्चे पर काम किया
हो
 और तो और स्वतंत्र लेखन कर सकने और अपनी बात बेरोक टोक कहने की खातिर नौकरी छोड़ने वाले पंकज बिष्ट जैसे लोग भी गिने चुने ही मिल पाएँगे
 लुत्फ ये है कि सभी
वीरबालक अपने बायोडाटा में एक इंदराज संप्रति अवश्य रखते हैं
 यथा   संप्रति   गुरु घासीदास विश्वविद्यालय में अध्यापनरत
 मानो इससे पूर्व एवरेस्ट अभियान में रत
थे और इसके बाद पेरू के जंगलों में छापामारों के कंधे से कंधा मिलाकर युद्धरत हो जाएँगे
तो जहाँ सभी अपनी ही मान्यताओं के अनुसार छोंगी  कायर और पतित तीनों ही हों  वहाँ सारा खेल इस बात तक सीमित रह जाता है कि साहित्यिक राजनीति की आवश्यकता और अपने
स्वार्थ को ध्यान में रखते हुए कब किसको कितना ज्यादा गिरा हुआ बताना है अथवा मन की बात मन में ही रखते हुए कब कितना उठा देना है
 हर समझदार वीरबालक इस बात को
समझता है कि अगर मैं कुछ दूसरों को गिरा कुछ दूसरों को उठा हुआ बताऊँगा तो कुछ नासमझ तीसरे मुझे इसलिए उठा हुआ मान लेंगे कि ऊँचाई पर बैठा हुआ इनसान ही इस तरह
के प्रमाण पत्र बाँट सकता है  यही नहीं  जिन वीरबालकों को मैंने उठा हुआ बताया है वे सब मुझे हाथोंहाथ उठा लेंगे
 कुछ नादान पाठक शंका कर सकते हैं कि क्या
दूसरों को पतित बताने वाला वीरबालक यह जोखिम उठा रहा होता है कि वे पलटकर उस पर वार कर देंगे
इन शंकालुओं को यह समझना चाहिए कि हर वीरबालक जहाँ तक हो सके हेड आफ डिपाट कटगरी के किसी ऐसे व्यक्ति पर प्रहार नहीं करता जो पलटकर उसका कोई नुकसान कर सकता हो
अगर वह ऐसे व्यक्ति पर प्रहार करता भी है तो किसी अन्य हेड आफ डिपाट के आशीर्वाद और कृपादृष्टि आश्वासन ले लेने के बाद ही
 रीडर और लेक्चरर कटगरी के वीरबालकों
पर प्रहार करना निरापद ही नहीं  आवश्यक भी समझा गया है
 नई पीढ़ी के वीरबालक पुरानी पीढ़ी के अब वयोवृद्ध हो चले ऐसे नामवर वीरबालकों पर निर्भय होकर प्रहार करने
लगे हैं जिनके पास अब कोई खास सत्ता रह न गई हो
 लेकिन पुरानी पीढ़ी के वीरबालक इतने सयाने हैं कि टाप पोजिशन पर रह चुके किसी अन्य वृद्ध वीरबालक पर तब तक वार
नहीं करते जब तक उसकी तेरहवीं क्या  बरसी न हो गई हो
कुछ पाठकों को शंका हो सकती है कि जब वो वाले  सर  सत्तावान अथवा प्राणवान अथवा दोनों ही थे तब वीरबालकों ने जाकर उनसे यह नम्र निवदेन क्यों नहीं किया कि  सर
अन्यथा न लें लेकिन हमारी समझ से आप रिएक्शनरी और डिकाडेंट दूनों हैं
 वीरबालक रिवोल्युशनरी के साथ साथ ऋषि भी होता है और ऋषियों को बड़ों का निरादर करना शोभा
नहीं देता
 अब शंकालु यह पूछ सकता है कि क्या ऋषियों को गाली गलौज करना शोभा देता है
 अरे ऋषियों को न देता हो रिवोल्युशनरियों को तो देता है ना
 इस तरह की
क्रांतिकारी कार्रवाई ही तो वीरबालक बिरादरी के जाग्रतावस्था में पहुँची है वर्ना उसमें तो ऊँघते रहने की महामारी व्याप्त है
 वीरबालकों की आँखें तभी खुलती हैं
जब कान में गालियों की आवाज पड़े या काकटेल्स के लिए पुकार
रीडर कटगरी के वीरबालकों के लिए यह भी निरापद समझा जाता है कि वह परोक्ष प्रहार करें अर्थात कोई ऐसी कहानी या कविता लिख दें जिसमें कुछ वीरबालक विशेष या एक
वीरबालक विशेष नितांत घृणित किस्म का पात्र बना दिया गया दिए गए हों
 ऐसी हर रचना की बहुत चर्चा होती है और सभी वीरबालक उसके विषय में एक दूसरे को फुनियाते हैं
इस तरह का प्रच्छन्न प्रहार इसलिए निरापद माना गया है कि जिस किसी पर प्रहार किया गया हो वह तो मानेगा ही नहीं कि इस रचना का निशाना मैं हूँ
 स्वयं रचनाकार को
भी यह सुविधा मिल जाती है कि आवश्यकता पड़ने पर अपने निशाने से कह दें कि सर आपके शत्रु इतने घृणित हैं कि मेरे और आपके संबंध बिगाड़ने के लिए कहते डोल रहे हैं कि
अपनी रचना में मैंने उनका नहीं  आपका पर्दाफाश किया है
समझदार वीरबालक एक समय में एक से ज्यादा हेड आफ डिपाट को नहीं जुतियाता
 और उसे जुतियाने से पहले भी किसी अन्य हेड आफ डिपाट से वचन ले लेता है कि आप हमको एक
जोड़ा नया जूता तो दिलवा दीजिएगा ना
 सभी सरों के सिर पर ताबड़तोड़ जूते बरसाने में दो खतरे पेश आते हैं
 पहला यह कि आप पागल समझ लिए जाएँगे
 दूसरा यह कि आपका जूता
टूट जाएगा और आप जानिए नंगे पाँव चलने वाले का वीरबालकों के साहित्य में भले ही अनन्य स्थान हो  वीरबालकों की बिरादरी में वे नगण्य समझे जाते हैं
 उनके बारे में
यह तक नहीं माना जाता कि वे वे मकबूल फिदा हुसैन मार्का बेहतरीन स्टंटबाज हैं
 सीरियस वीरबालक बिरादरी में स्टंटबाजी नहीं चलती तो सुजान वीरबालक किसी सर के सिर
पर जूता तभी बरसाता है जब किन्हीं अन्य सर की वरद हथेली उसके अपने सिर पर टिकी हुई हो
 ज्ञातव्य है कि हिंदी में जूनियर वीरबालक डाक्साब और सीनियर वीरबालक सर
कहकर संबोधित किए जाते हैं
 जौत्यकर्म के विषय में विधान यह है कि इसे दो अवस्थाओं में ही अधिक करना उचित है
 या तो तब जब आप करियर बनाने के लिए हाथ पाँव मार
रहे हों या फिर जब आप हेड आफ डिपाट बन चुके हों
 करियर की तलाश में लगभग घिस चुका फटा पुराना जूता धड़ाधड़ प्रतिष्ठितों के सिर पर बरसाएँगे तभी वयोवृद्ध वीरबालकों
की नोटिस में आएँगे
 उनमें से हर हेड आफ डिपाट ललचाएगा कि क्यों नहीं इस बलिष्ठ बाहु को फैलोशिप दिलवाकर पटा लूँ कि यह मेरे दिए जूते से मेरे प्रतिद्वंद्वियों
को तसल्लीबख्श ढंग से गंजा करता रहे
 फैलोशिप मिल जाने के कुछ ही समय बाद गुरुजनों की संगत में तरुण वीरबालक को यह बात समझ में आती है कि राजनीति की तरह साहित्य
में भी स्थायी दोस्त दुश्मन जैसी कोई चीज नहीं होती
 शत्रुता का एक बहुत ही मैत्रीपूर्ण मैच चलता रहता है
 सौदेबाजी चलती रहती है और समीकरण बदलते रहते हैं
इसलिए आपसी गाली गलौज को बहुत सिर यसली में नहीं टेक किया जाता
सच तो यह है कि जौत्यकर्म को मनोरंजक रूप से उत्तेजक और उत्तेजक रूप से मनोरंजक विधा का दर्जा दिया जाता है
    के दशक से उस मुक्तमंडी का वर्चस्व बढ़ना शुरू हुआ
जिसकी संस्कृति ओर राजनीति दोनों में ही इस तरह के उत्तेजक मनोरंजक जौत्यकर्म का अच्छा भाव लगता है
 मुझे याद है कि ज्ञानपीठ पुरस्कार की स्थापना के अवसर पर
साहू जैनों द्वारा आयोजित महासम्मेलन में बहैसियत तरुण वीरबालक मैं थोड़ा गरजा बरसा और मेरे बाद श्रीकांत ने तो उसी हैसियत से सत्ता प्रतिष्ठान और उससे जुड़े
साहित्यकारों पर इतना जोरदार प्रहार किया कि बोलते हुए उसकी कमजोर काया अपने दुस्साहस पर स्वयं ही काँपती रही
 वह तब हैरान हो गया जब बाद में श्रीमती रमा जैन ने
उसे बुलवाया और बहुत प्यार से समझाया कि जोश बहुत अच्छी चीज है लेकिन थोड़ा संयम भी जरूरी होता है
 कुछ ही समय बाद श्रीकांत भी मेरे साथ साहू जैनों के दिनमान में
काम करता नजर आया
अगर मैं भूला नहीं होऊँ तो लगभग उन्हीं दिनों पेरिस में पी
ई
एन
 के अंतरराष्ट्रीय सम्मेलन में अध्यक्ष पद से बोलते हुए अमरीकी नाटककार आर्थर मिलर ने ने इस
विडंबना की ओर ध्यान दिलाया था कि लोकतंत्र वाले देशों में सत्ता प्रतिष्ठान को मुँह बिराते संस्कृतकर्मी अब जेलों में नहीं  भव्य दफ्तरों में कैद किए जा रहे
हैं
 उनकी हैसियत खतरनाक क्रांतिकारियों की नहीं  मनोरंजक उछल कूद करने वाले बंदरों की रह गई है इसलिए वे जितना ही ज्यादा गाली गलौच करते हैं उन्हें उतना ही
ज्यादा प्यार से गले लगाया जाता है
 उन्हें अपनाकर सत्ता प्रतिष्ठान अपनी छवि सुधार लेता है और साथ ही स्वयं उन्हें सत्ता प्रतिष्ठान का ही एक हिस्सा बना देता
है
 कृपया ध्यान दें कि मिलर ने यह बात विचारधारा की समाप्ति और मुक्तमंडी की विश्वविजय के मौजूदा दौर से कई दशक पहले कही थी
आज तो पूँजीवादी मीडिया हर कहीं वामपंथी वीरबालकों को वातानुकूलित दफ्तरों में बैठकर सर्वहारा की पैरवी और मुक्तमंडी की भर्त्सना करने के लिए तगड़ा वेतन और हर
तरह की सुख सुविधा दे रहा है
 लोकतंत्र और मुक्तमंडी के अंतर्गत स्वयं राजनीति भी कुल मिलाकर वीरबालकवादी हो चली है इसलिए आज भारत जैसे असामंती देश तक यह संभव
है कि आप किसी सेठ की या सरकार की नौकरी करते हुए भी अपने को सत्ता प्रतिष्ठान विरोधी क्रांतिकारी मान और मनवा सकें
 कभी कम्युनिस्ट होने पर सरकारी नौकरी नहीं
मिलती थी  आज विचारधारा की समाप्ति के बाद यह आलम है कि पूँजीपति मीडिया में काम करने वाले पत्रकार और आई
ए
एस
  आई
पी
एस
 अधिकारी भी अपने को कम्युनिस्ट बता
रहे हैं
 बहरहाल वीरबालक बिरादरी सेठाश्रय और राजाश्रय का मुक्तकंठ से विरोध करती पाई जाती है उसमें एक दूसरे पर सेठाश्रय या राजाश्रय लेने का आरोप लगाने का
रिवाज है
हर समझदार वीरबालक यह जानता है कि प्रतिरक्षा का श्रेष्ठ उपाय प्रहार है
 इसीलिए वह  जो पहले मारे सो मीर  के सिद्धांत पर पूरी आस्था रखता है
 पहले हमला करने
वाला अपने पर जवाबी हमला करने वाले को लचर सफाई देने वाला ठहराते हुए पूछ सकता है कि अगर आपको मैं पतित और प्रतिक्रियावादी लग रहा था तो आप अब तक चुप्पी काहे
साधे थे
 इस पर सफाई देने वाला यदि अतिरिक्त सफाई देते हुए यह कहे कि मैं तो शालीनतावश चुप था तो कोई बात बनती नहीं
 कारण  वीरबालक बिरादरी में  शालीनता  की तो
होती है लेकिन शालीनता की नहीं
 शालीनता अर्थात अपनी समस्त प्रगतिशीलता के बावजूद सरस्वती वंदना सुनने और शंख ध्वनि के बीच शाल  श्रीफल  प्रतिमा और चेक लेने की
स्वीकृति
 मैं बराबर इस प्रतीक्षा में रहा हूँ कि कोई वीरबालक  शालीनता  पर सैद्धांतिक और व्यावहारिक आपत्ति उठाएगा
 व्यावहारिक यह कि जब हम न शाल ओढ़ते हैं और न
हमें नारियल गिरी की बर्फी पसंद है तब आप शाल श्रीफल ही क्यों दिए चले जाते हैं
 सूट लेंथ और स्काच नहीं दे सकते क्या
 सैद्धांतिक यह कि हम क्रांतिकारियों को इस
तरह की भारतीयता अर्थात प्रतिक्रियावाद से जुड़ी चीजें क्यों दी और सुनाई जा रही हैं
यहाँ उल्लेखनीय है कि वीरबालक बिरादरी के लिए  भारतीयता  खासी गड़बड़ सी चीज रही है
 किसी के पतित ठहरा देने का अचूक तरीका वीरबालकों में यही माना जाता रहा है कि
उसे पुरातनपंथियों या हिंदुत्ववादियों से जोड़ दिया जाए
 जब से भाजपा भी सत्ता की भागीदारी होने लगी है तब से वीरबालकों के लिए उससे जुड़ने का लालच और उससे जोड़
दिए जाने का खतरा दोनों ही बहुत बढ़ गए हैं
 एक संस्मरण ठोकने की अनुमति चाहता हूँ
 मुझे व्यंग्य लेखन के लिए पुरस्कार दिया जाना था
 आयोजकों ने कहा कि अपनी पसंद
का कोई वक्ता बता दीजिए
 मैंने ऐसे अधेड़ वीरबालक का नाम सुझाया जिसकी रचनाएँ मैं बहुत पसंद करता हूँ
 आयोजन से हफ्ता भर पहले उसका मेरे पास फोन आया कि जोशी जी
मैं दो रात से सो नहीं सका हूँ
 आप ही बताइए मैं क्या करूँ
मैं बड़े चक्कर में पड़ गया  पूछा   क्या हुआ भाई
  पता चला कि पुरस्कार देने अटल जी आ रहे हैं
 और उनके वयोवृद्ध बालकों ने कहा है कि संघ परिवार से जुड़े पी
एम
के साथ मंच शेयर करना ठीक नहीं रहेगा
 मैंने उनसे न यह पूछा कि सी
पी
एम
 के नेता संघियों के साथ क्यों पर्लियामेंट शेयर कर रहे हैं और न यह कि वयोवृद्ध वीरबालक
संघीय पी
एम
 की सरकार द्यारा गठित समितियों और आयोजित गोष्ठियों में क्यों चले जा रहे हैं
 मैंने उससे सिर्फ इतना कहा कि परेशान क्यों होते हो मना कर दो
 इस पर
उसने राहत और हैरानी दोनों एक साथ व्यक्त की
 वीरबालकवादियों के लिए सही मंत्रों का जाप करना और राजनीतिक छुआछूत बरतना बहुत आवश्यक माना गया है
 इसके अभाव में
आपकी वीरता संदिग्ध हो जाएगी क्योंकि वीरता दिखाने के लिए कोई और अवसर न प्रस्तुत हुआ है और मुक्तमंडी ने चाहा तो आगे भी प्रस्तुत नहीं होगा
 परम प्रसन्नता का
विषय है कि स्वाधीनता के बाद से अब तक हिंदी भाषी प्रदेश में कुल एक बार ऐसा अवसर आया जब वीरता के प्रदर्शन से कष्ट में पड़ने का कोई खतरा पैदा हो सकता था
वह था आपातकाल
 लेकिन उसके दौरान वीरबालकों ने कोई खास वीरता प्रदर्शित की नहीं
 शायद इसलिए कि वे जेल नहीं जाना चाहते थे या शायद इसलिए कि वे इंदिरा गांधी को
वामपंथी समझते थे
 खैर जो हो  उसके वर्षों बाद कुछ वीरबालक आपातकाल के संदर्भ में भी वीरता और कायरता के प्रमाण पत्र बाँटते रहे
 मेरी कायरता असंदिग्ध है
क्योंकि मैंने कुर्सी नहीं छोड़ी
 लेकिन यह भी असंदिग्ध है कि उस दौर में वीरबालक बिरादरी में कुर्सी छोड़ देने की कोई प्रतियोगिता नहीं चली हुई थी
 मेरे मित्र
साहित्यकारों में केवल कमलेश ही ऐसे थे जो इंदिरा गांधी के विरोध में कुछ कर दिखाने के लिए निकले थे
 प्रसंगवश बाद में कमलेश वीरबालक बिरादरी के लिए समर्थ कवि
और प्रकांड विद्वान से ज्यादा इस रूप में सांय स्मरणीय हुए कि समर्थ मेजबान हैं
 मेरे दोस्तों में कुल निर्मल वर्मा ने ही  जोशी हाउ कैन यू


  वाली शैली में
लताड़ते हुए तब कायर संपादक कहा था
 औरों को तो यह इलहाम इंदिरा गांधी के हार बल्कि मर जाने के बाद हुआ
वीरबालक कुर्सी छोड़ना नहीं  कुर्सी पाना चाहते हैं
 औसत वीरबालक ने ज्यादा नहीं तो इतना समझने लायक मार्क्सवाद तो पढ़ ही रखा होता है कि हम एक अर्द्धसामंती समाज
में जी रहे हैं जिसमें कलम से कहीं ज्यादा महिमा कुर्सी की है
 रुतबा  रौब  रुपया  कुर्सी पर बैठने के बाद ही मिलता है
 कुर्सी ही जमाने और उखाड़ने के लिए अधिकार
दिलाती है  जो भक्तों को आकर्षित शत्रुओं को आतंकित करती है
 वीरबालक भयंकर रूप से सत्ता ग्रंथि का मारा हुआ होता है क्योंकि हिंदीभाषी क्षेत्र में साहित्य और
साहित्यकार की अपनी अलग से कोई सत्ता बची ही नहीं है
 मुझे अपने दोस्त श्रीकांत का एक सवाल याद आता है जो उसने मुझसे एक दिन दिनमान कार्यालय में पूछा था  यह
बताओ जोशी कि ज्यादा पावर किस में होती है   पोस्ट में कि पालिटिशियन में
 अगर मैं अपने कसबे बिलासपुर में पावरफुल पोस्ट होकर लौटूँ तो मुझे ज्यादा सम्मान
मिलेगा कि पावरफुल मिनिस्टर बनकर लौटने में
श्रीकांत मिनिस्टर तो नहीं बाद में एम
पी
 जरूर बन गया और खुद यह देख सका कि जहाँ तक वीरबालकों का सवाल है उनके लिए संसद की सत्ता साहित्यकार की सत्ता से कहीं
ज्यादा बड़ी है
 श्रीकांत एक बढ़िया कवि के रूप में हमेशा याद किया जाएगा लेकिन उस दौर में वह पी एम के निकट होने और बड़ी दरियादिली से स्काच पिलाने के लिए याद
किया जाता था
 उसे भाव विह्वल श्रद्धांजलि देते हुए एक वीरबालक ने कहा था   अब श्रीकांत जैसा स्काच पिलाने वाला कहाँ मिलेगा
  खैर तो वीरबालक एक दूसरे पर प्रहार
करते हुए यह मानकर चलते हैं कि राजनेता सर्वशक्तिशाली हैं और कुर्सियाँ उनकी कृपा से ही मिलती हैं और जब हमसे छिनती हैं तो राजनेताओं के कोप के कारण ही
 बिरादरी
में किसी को घटिया साबित करने का सबसे बढ़िया उपाय यह समझा जाता है कि उसे राजनेता की चापलूसी करके कुर्सी पाने और बचाने वाला सिद्ध कर दिया जाए
अब जैसा रामशरण जोशी ने मुझे आपातकाल में कायरता दिखाने का प्रमाण पत्र देने के साथ साथ यह भी बताया है कि इंदिरा गांधी के हार जाने के बाद अपनी कुर्सी बचाए
रखने के लिए मैंने अटल जी की कुंडलियाँ छापनी शुरू कर दीं
 सफाई देना इसलिए व्यर्थ नहीं है कि किस्सा खासा दिलचस्प है
 हुआ यह कि जेल से अटल जी ने एक कुंडली
संपादक के नाम पत्र के रूप में भेजी जिसमें मारीशस में हुए विश्व हिंदी सम्मेलन पर कटाक्ष किया गया था
 पत्र जेल सेंसर से पास हो कर आया था इसलिए मैंने छाप दिया
लेकिन इसके छापे जाने पर सूचना मंत्रालय के सेंसर ने मुझे फटकार सुनाई
 फिर विदेशमंत्री बन जाने के बाद अटल जी ने अपने कुछ गीत प्रकाशनार्थ भेजे जिन्हें मैंने
तुरंत नहीं छापा
 इस पर उन्होंने संपादक पर व्यंग्य करते हुए एक कुंडली भेजी
 फिर मैंने उनके गीत छापे और उनकी भेजी कुंडली और जवाबी संपादकीय कुंडली भी साथ ही
साथ छाप दिए
 संपादकीय कुंडली में कहा गया था कि मंत्री पद पा जाने पर कवि हो जाना सहज संभाव्य है
मुझे सचमुच बहुत अफसोस है कि मुझे अपनी कुर्सी बचाने के लिए ऐसे घटिया काम करने पड़े
 जहाँ तक रामशरण जोशी का सवाल है मेरे लिए यह अपार संतोष का विषय है कि
उन्हें अपने नक्सलवादी विचारों के कारण माखनलाल चतुर्वेदी पत्रकारिता विश्वविद्यालय के कार्यकारी निर्देशक का पद मिल गया है और इसे पाने या बचाने के लिए उन्हें
कभी किसी कांग्रेसी सी
एम
 पी
एम
 की चाटुकारिता करने की कोई आवश्यकता नहीं पड़ी
 खैर शत्रुतापूर्ण मैत्री और मैत्रीपूर्ण शत्रुता में विश्वास करने वाले
वीरबालकों में एक दूसरे के बारे में झूठ बोल देने से परहेज उतना ही कम किया जाता है जितना कि अपने बारे में सच्चाई स्वीकार करने से
 दूसरों के बारे में कहीं से
कोई गड़ा मुर्दा उखाड़कर ले आया जाता है तो अपने बारे में यह तक भुला दिया जाता है कि अभी कल ही हम कहीं और क्या कह अथवा कर चुके हैं
 अरे परिपक्वता आने के
साथ साथ आदमी का विचार बदलता है कि नहीं
 कुछ वयोवृद्ध वीरबालक तो इस मामले में इतने भुलक्कड़ हैं कि एक ही गोष्ठी में बोलते बोलते परिपक्व हुए चले जाते हैं
वीरबालक बिरादरी में कुर्सी इसलिए भी बहुत जरूरी समझी जाती है कि यद्यपि हर वीरबालक अपने को कलम का मजदूर कहता है तथापि वह लिखकर पैसा कमाने को कलम बेच देने का
पर्याय मानता है
 इसलिए कभी वीरबालकों को पत्रकारिता से भी परहेज था
 अब उससे तो नहीं लेकिन फिल्म और टीवी के लिए लिखने से है
 खैर पत्रकार या लेखक के रूप में
मीडिया से जुड़ने वाला हर वीरबालक यह कहते रहने जरूरी समझता है कि मैंने अपनी कलम बेची नहीं है और सरकार या सेठ से किसी तरह का समझौता नहीं किया है
 पूँजीपतियों
से जोड़े जाने के कलंक से बचने के लिए कुछ सयाने वीरबालकों ने किसी ऐसे छोटे मोटे सेठ को पकड़ लेने की युक्ति अपनाई है जो साहित्य का मारा हुआ हो और बुद्धिजीवियों
की सोहबत करा देने की एवज में सारे खर्चे पानी का जुगाड़ खुशी खुशी कर देता हो
जो वीरबालक बड़े सेठों के लिए काम करते हैं वे इस बात को छिपा जाते हैं कि मालिक को नौकर की वैचारिक क्रांतिकारिता से कोई फर्क नहीं पड़ता
 वह तो केवल जी हजूरी और
हितरक्षा चाहता है
 जब तक आप विज्ञापन से आय बढ़वाते और सत्तावान लोगों से संबंध सुधरवाते रहेंगे तब तक सेठ आपको सांस्कृतिक पृष्ठों पर कुछ भी लिखने छापने की
पूरी छूट देता रहेगा
 दूसरे वीरबालक आपकी शिकायत करें तो वह अनसुनी कर देगा
 जी हाँ  सेठ से यह शिकायत की जाती थी कि आपका संपादक कम्युनिस्ट है और पश्चिमी रंग
में रंगा हुआ है
 अब यह शिकायत की जाती है कि आपका संपादक पोंगापंथी हिंदी वाला है जो भूमंडलीकरण के तकाजों से अनजान है
कभी मेरे द्वारा साप्ताहिक हिंदुस्तान कि आवरण पर कांगड़ा शैली के श्री राधा जी के चित्र के बारे में कृष्ण कुमार जी से यह शिकायत की गई कि पश्चिमी रंग में रंगे
कम्युनिस्ट संपादक ने राधा का नग्न चित्र छापकर धार्मिक भावनाओं को ठेस पहुँचाई है
 कृष्ण कुमार जी ने मुझे बुलाकर कहा था  कांगड़ा शैली का है वह तो मैं समझ गया
लेकिन भई देखो अपन ऐसे फोटो निकालें ही क्यों की लोग नाराज होवें और सर्कुलेशन घटे
 मैं समझता हूँ कि अब नई पीढ़ी के सेठ भी नई पीढ़ी के संपादक जी को बुलाकर कुछ
यों कहते होंगे  पोर्नोग्राफी के लिए कौन कह रहा है भई लेकिन अपने प्रोडक्ट की अपमार्केट इमेज तो बनानी ही चाहिए
 हिंग्लिश यूज करके और लुगाइयों के सेमीन्यूड
फोटो निकालकर
 नहीं तो अपनी तो एड रेवेन्यु निल रह जाएगी
 जिसे पुराना सेठ अपसंस्कृति की जननी समझता था उसे नया सेठ अपमार्केट की मदर बताता है
किसी छोटे या बड़े नेता  किसी छोटे या बड़े सेठ की कृपा से किसी गद्दी पर आसीन साहित्यिक सामंत वीरबालक का जलवा देखना हो तो उसके साथ कभी दौरे पर निकलिए
 जहाँ
जाइएगा स्टेशन या हवाईअड्डे पर स्थानिक वीरबालकों की सलामी गारद अटेंशन में पाइएगा
 उसका स्थानिक मन सबदार उसे हार पहनाएगा और वेरी इंपोर्टेंट वयोवृद्ध वीरबालक
वी
आई
वी
वी
 की चरण रज अपने माथे लगाएगा
 फिर अपने यहाँ के सबसे बड़े नेता  सेठ या अधिकारी की कार में वी
आई
वी
वी
 को अपने यहाँ के सबसे बढ़िया होटल या सरकारी
विश्राम गृह में ले जाइएगा जहाँ कार दाता एक और सलामी गारद  एक और हार के साथ प्रस्तुत होगा
 सलामी की रस्म पूरी हो जाने के बाद कारदात अपना स्काचदाता रूप
दिखाते हुए एक बोतल सेवा में प्रस्तुत करेगा
 जो सभा होगी उसमें वी
आई
वी
वी
 अपनी वीरता और शत्रुओं की कायरता का बखान करके स्थानीय वीरबालकों की दाद पाएगा और
स्थानीक साहित्यकारों के वीरबालकवादी तेवरों पर स्वयं दाद देगा
 साहित्य चर्चा अंतर्गत इतना ही होगा कि स्थानिक वीरबालक वी
आई
वी
वी
 को अपनी कोई पुस्तक थमाते
जाएँगे कि सर पढ़कर दो शब्द लिखने की कृपा करें
 सर प्रोत्साहन के दो शब्द वहीं बगैर पढ़े कह डालेंगे और दिनभर में मिली कई किलो रद्दी स्थानिक मनसबदार के लिए छोड़
आएँगे
वी
आई
वी
वी
 तरुण वीरबालकों को यह नेक सीख दे जाता है कि अच्छा साहित्यकार होने के लिए अच्छा वीरबालक होना जरूरी है  कुछ अच्छा पढ़ना या लिखना नहीं
 जहाँ तक हो
सके लिखो ही मत
 लिखो तो अच्छा मत लिखो क्योंकि रूपवादी समझ लिए जाओगे
 और देखो तुम्हें लिखने के जिद ही हो तो ऐसी छोटी मोटी कविताएँ लिखो जिनकी तारीफ में मित्र
आलोचक जितना भी कहें वो कम हो लेकिन जिनके बारे में इतना कहना ही काफी हो कि याद न रखी जा सकने के मामले में ये सर्वथा यादगार है
 ऐसी कविताएँ लिखने में समय कम
लगता है और संग्रह जल्दी तैयार हो जाता है
 संग्रह पढ़ने में भी ज्यादा समय नहीं लगता
 उपन्यास लिखोगे तो सभी वीरबालक लोकार्पण गोष्ठी में बिना पढ़े ही पहुँच
जाएँगे
 लेकिन दि बेस्ट तो यह है कि कुछ भी मत लिखो
 बस विवादस्पद वक्तव्य  साक्षात्कार देते रहो
 इस बात को समझो कि वीरबालकों के साहित्य दरबार में राजा इंद्र
का रोल ऐसे रिवोल्युशनरी ऋषि को ही नसीब हो पाता है जो आसार संसार में आकंठ लिप्त होते हुए भी साहित्य संसार में संन्यास ले चुका हो
 अब लगे हाथों कुछ बातें
वीरबालकवाद के ऋषि पक्ष के संदर्भ में भी कर ली जाए
 साहित्यिक हाजमा ठीक रखने के लिए सत्यम  शिवम  सुंदरम की डोज नियमित रूप से पीने और पिलाने वाले हमारे
वीरबालकों का ऐसा विश्वास है कि ऋषिगण सुरा सुंदरी और राजदरबार में मिलने वाले मान सम्मान तीनों से सख्त दूरी बरतते आए हैं
 सांसारिक भोग विलास से यह परहेज ही
उन्हें समाज की आँखों में राजा से ऊँचा स्थान दिलाता आया था
 अब सुरा का ऐसा है कि उसका आविष्कार हुआ ही इस लिए की कतिपय कविमन किस्म के प्राणियों ने पाया कि
नशे के अभाव में सही सुर लग नहीं पाता है
 और सुंदरी का ऐसा है कि मानव जाति ने लँगोट का ईजाद किया ही तब जब आमराय यह बनी कि जो मर्द बच्चा सो लँगोट कच्चा
प्राचीन ऋषियों के बारे में मेरी जानकारी नहीं के बराबर है इसलिए मैं पंडित वागीश शुक्ल से पूछकर ही आपको बता सकूँगा कि वे सुरा और सुंदरी से कितना परहेज बरतते
थे
 संभव है तब भी न बता पाऊँ क्योंकि प्राचीन भारत के बारे में किसी तरह की गड़बड़ बात बोलना निरापद नहीं है
 दो नवीन ऋषियों उर्फ वीरबालकों में से ज्यादातर
सुरा सुंदरी त्याग नहीं पा रहे हैं बेचारे
 तो इस संदर्भ में सारा वीरबालकत्व यह सिद्ध करने में है कि मैं पीता भी हूँ तो अपने पैसे की जबकि दूसरे मुफ्त की पीते
हैं
 जी हाँ  और अगर कौनो जन बहुत पीछे पड़ जाए तो हमहु पी लेते हैं
 इस संदर्भ में वयोवृद्ध वीरबालकों के बारे में तरुण वीरबालक दिलचस्प जानकारियाँ देते रहे हैं
मुझे
 जैसे यह कि उनमें से एक सुरा प्रेमियों को दर्शन देने बहुधा आ जाते हैं लेकिन मधुशाला को उनसे एक कानी कौड़ी भी लेने का आज तक कष्ट नहीं उठाना पड़ा है
 कलम
का कोई भी मजदूर शराब पीने में अपनी मेहनत की गाढ़ी कमाई बरबाद नहीं कर सकता  अपना जिगर भले कर दे
जहाँ तक सुंदरियों का संबंध है कदाचित इतना ही कह देना पर्याप्त हो कि साहित्यकार होने के नाते वीरबालक में आरंभ से ही उत्कट सौंदर्यबोध रहता है और आयु के
साथ साथ उक्त सौंदर्यबोध तीव्रतर होता चला जाता है
 स्वाभाविक है कि जो सुंदरियाँ युवा वीरबालक को माताएँ बहनें लगती रहीं थीं वे वृद्धावस्था में बेटियाँ प्रतीत
होने लगती हैं
 पूर्णाहुत से ठीक पहले या ठीक बाद के क्षण में
 नितांत प्रीतिकर रूप से पारिवारिक यह सौंदर्यप्रियता वीरबालकों के ऋषिपद की सुरक्षा करती रहती
हैं
 अब ऐसा है कि वीरबालक ऋषि के साथ साथ क्रांतिकारी भी होते हैं और क्रांतिकारी आप जानिए आधुनिक भी होता है और आधुनिकता के मारे आप जानिए कि जैनेंद्र जी जैसे
गांधीवादी लेखक तक को पत्नी के साथ साथ प्रेमिका भी आवश्यक प्रतीत होने लगी थी
 तो वीरबालक को क्रांतिकारी रूप में एक ठो प्रेमिका भी अपेक्षित रहती है
 बल्कि दो
ठो क्योंकि अज्ञेय नदी के द्वीप में अपने साथ रेखा और गौरा दूनों को ले गए थे और सौंदर्यबोध के क्षेत्र में अज्ञेय ही क्रांतिकारियों के आदर्श हैं
 वीरबालकवादी
साहित्यकार अपने आसपास से जुड़ा रहता है इसलिए जोड़ीदार प्रेमिका को भी आस पास से ही प्राप्त करना चाहता है
 इसके चलते साहित्य साधिका को ही प्रेमिका बनाने की
परिपाटी चली आ रही है
 आज वीरबालकवादी डींगें वीरबालकवादी ढोंग के अनुपात में ही इतनी बढ़ चली हैं कि अब हर साहित्य साधिका किसी न किसी वीरबालक को प्रेमिका ठहराई
जा रही है
 प्रतिपक्ष के वीरबालक हर सफल साहित्य साधिका के विषय में यहाँ तक कहते सुने जाते हैं कि वह स्वयं नहीं लिखती  भले घर की औरतों को बिगाड़ने वाला अमुक
लंपट वीरबालक उसके लिए लिख दिया करता है
 यह शंका करना अपनी मूर्खता का परिचय देना होगा कि अगर वह लंपट लँगोट लुच्चा इतना अच्छा लिख सकता है तो अपने नाम से ही
क्यों नहीं लिख लेता
वीरबालक अपनी प्रेमिका का इस अर्थ में भी संरक्षक होता है कि वह उस पर दूसरों की बुरी नजर नहीं पड़ने देता
 एक साहित्य सभा के बाद चाय पान के दौरान मैं अपना
परिपक्व सौंदर्याबोध एक नवोदिता पर आजमाने लगा तो एक वयोवृद्ध वीरबालक विशेष मुझे बाँह पकड़कर एकांत में ले गए और उन्होंने फुसफुसाकर मुझसे कहा कि अइसा है ये
बहुत ही संभ्रांत घर की महिला हैं और इनसे हमारा पारिवारिक सा संबंध रहा है
 आप इनसे कुछ इस टाइप


 आप समझ रहे हैं ना
 अब इतना नासमझ तो बंधुवर मैं भी नहीं
हूँ
 इधर कुछ अन्य वीरबालक जो कोई ओर क्रांतिकारी चीज लिखने में अपने को असमर्थ पा रहे हैं  अपनी प्रेम लीलाओं का सार्वजनिक स्वीकार करके अपनी वीरता का प्रमाण
दे रहे हैं
 सिद्ध कर रहे हैं कि भले ही वे अपने आराध्य पश्चिमी लेखकों जैसा कुछ रच न सके हों प्रेमिकाएँ अपनाने छोड़ने के मामले में उनसे कभी पीछे नहीं रहे हैं
ऋषि ग्रंथि के अंतर्गत वीरबालक बिरादरी में राजाश्रय और सेठाश्रय दोनों बड़ी घटिया किस्म की चीजें मानी जाती है
 इसीलिए वीरबालक अपने लिए एक ठो स्टैंडर्ड
बायोग्राफी गढ़ चुका होता है
 मामूली हैसियकत वाले परिवार में जन्म  संघर्षरत माता अथवा पिता अथवा दोनों से प्रेरणा प्राप्त  निर्दय समाज से निर्भीक टक्कर
प्रलोभन ठुकरा क्रांति पथ पर अग्रसर  सीकरी को ठेंगा दिखाने के दंड स्वरूप मान सम्मान से वंचित  तिकड़मबाजों द्वारा उपेक्षित किंतु आश्वस्त कि हिस्ट्री बोलेगी ही
वाज सिंपली ग्रेट बट हिस्ट्री की डिफिकल्टी यह है कि वह ससुरी मरणोपरांत शुरू होगी
 तो वीरबालक दारू से महकती एक आह भरकर कहता है अपने से और अपनों से कि  अइसे
तो हम निराला  मुक्तिबोध की तरह अनचीन्हे मर जावेंगे  इसलिए नौकरी वौकरी करनी पड़ जाती है और अपना स्थान बानने के लिए भी संघर्षरत रहना पड़ता है
बता ही चुका हूँ कि वीरबालक बिरादरी में यह माना जाता है कि दूसरों को नौकरी भ्रष्ट विचारधारा और उत्कृष्ट चमचागीरी के कारण मिली है
 इसमें इतना और जोड़ना आवश्यक
है कि इस बिरादरी में अगर किसी की कुर्सी जाती है तो वह यही कहता है कि मुझे अपनी क्रांतिकारी विचारधारा के कारण प्रतिक्रियावादी प्रतिष्ठान ने पद से हटाया
 खैर
इतना निर्विवाद है कि वीरबालक नौकरी सरकार की कर रहे हों या सेठ की वे सच्चे सेवक क्रांति के ही होते हैं
 जैसा कि सरकारी नौकरी वाले एक नवोदित वीरबालक ने भरी
सभा में मुझे  सिनिसिज्म  के लिए लताड़ते हुए घोषणा की थी  जैसे तुलसी ने राम की चपरास गले में डाल ली थी वैसे हमने क्रांति की चपरास गले में डाल ली है
 गोया
वीरबालक राज हो या सेठ के दिए कपड़े भले ही पहन ले नीचे क्रांति की कोई जनेऊनुमा चपरास बराबर डाले रहते हैं कि नौकरी जाते ही कपड़े उतार के उसे दिखा दें
राजाश्रय या सेठाश्रय की अनिवार्यता से तिलमिलाते वीरबालक फिर एक क्रांतिकारी स्थापना यह करते हैं कि हमें साहित्य में सेठों और नेताओं की घुसपैठ स्वीकार नहीं
करनी चाहिए
 अस्तु  न सरकारों और सेठों के दिए पुरस्कार ग्रहण किए जाएँ और न ऐसे किसी साहित्यिक आयोजन में सम्मिलित हुआ जाए जिसमें किसी मंत्री या सेठ को बुलाया
जा रहा हो
 लेकिन इसमें भी कुछ व्यावहारिक दिक्कतें आ जाती हैं
 जैसे यह कि नेता न आए तो टी
वी
 कवरेज नहीं होता  और तमाम जिस चीज का टी
वी
 में कवरेज न हुआ हो
वह न हुई मान ली जाती है
 पुरस्कारों का ऐसा है कि सरकारों या सेठों द्वारा ही दिए जाते हैं
 उन्हें ग्रहण न किया जाए तो बेटी की शादी से लेकर फ्लैट की खरीद तक
कई काम अटके रह जाते हैं और कायदे का बायोडाटा भी नहीं बन पाता
  अस्तु  लेने ही पड़ जाते हैं बंधु
  और फिर आप यह भी तो समझिए ना कि अगर कौनो बड़का मंत्री या
कैपिटलिस्टुआ हमको सम्मानित करे के बदे आता है तब हमारा अस्टेटस उससे हाई ही न कहा जाएगा
इसके बाद ले देकर यह बचता है कि साधारण साहित्यिक आयोजन में नेता या सेठ न बुलाए जाएँ
 महमूर्ख किस्म के लोग ही यह शंका कर सकते हैं कि जब वीरबालकों को नेताओं
के दरबार में स्वयं हाजिरी लगाते कोई आपत्ति नहीं होती तब साहित्य के दरबार में उनकी उपस्थित से इतना कष्ट क्यों होता है
 हमारे वीरबालक सिद्धांतवादी है
 इसलिए
उनके तमाम विरोध सैद्धांतिक स्तर पर ही होते आए हैं  व्यावहारिक स्तर पर नहीं
 सुनता हूँ कि एक वीरबालक ने अपने घनिष्ठ मित्र और संरक्षक छोटा सेठ से कहा   भाई
मेरे बुरा मत मानियो सिद्धांत का मामला है आज मैं भरी सभा में तेरा जौत्य कर्म करूँगा
  इस पर छोटा सेठ ने कहा   कर लियो भई लेकिन मीटिंग के बाद मंत्री जी से
मेरा सौदा जरूर करवा दीयो
  इस तरह के तमाम दिलचस्प किस्से मुझे नवोदित वीरबालकों के मुँह से सुनने को मिलते रहते हैं क्योंकि अब मैं वीरबालक बिरादरी में स्वयं
ज्यादा चलायमान नहीं रह गया हूँ
तरुण वीरबालकों के कई किस्से सुनकर अपने कानों पर विश्वास नहीं होता और यही प्रमाणित होता है कि हमारे नेताओं की तरह साहित्यिक मठाधीशों ने भी ऐसा माहौल बना
दिया है जिसमें सब एक दूसरे को और जाहिर है कि अपने को भी चोर मान रहे हैं
 तरुण वीरबालक अधेड़ और वयोवृद्ध वीरबालकों की अनैतिकता  चाटुकारिता  भ्रष्टाचार और
भाई भतीजावाद के किस्से सुनाते जाते हैं और बेसब्री से मुझ वयोवृद्ध वीरबालक की किसी टिप्पणी की प्रतिक्षा करते हैं कि जाके संबद्ध व्यक्ति को सुना आएँ
 मैं
अपनी जबान को भरसक लगाम देता हूँ लेकिन मैं जानता हूँ कि चुप रहने से भी वीरबालक बिरादरी में कोई बात बनती नहीं है क्योंकि आपके मुँह से निकला कोई न कोई उद्गार
सुविधानुसार गढ़ लिया जा सकता है
 मुझे आश्चर्य होता है कि तरुण वीरबालक आकर कभी कोई साहित्यिक चर्चा नहीं करते
 उनकी सारी बातचीत साहित्यिकार चर्चा को समर्पित
रहती है
 वह यही बताना चाहते हैं कि किसको जमाने उखाड़ने के सिलसिले में वयोवृद्ध वीरबालकों में क्या सौदेबाजी हुई है
उनके अनुसार कभी कभी ये सौदे साहित्य के दायरे तक सीमित होते हैं जैसे यह कि वीरबालक  ए  ने वीरबालक  बी   के लेखन की पहली बार निंदा की जगह प्रशंसा इसलिए की है
कि वीरबालक बी ने वीरबालक  ए  के विवादास्पद वक्तव्य के समर्थन में कुछ लिख दिया है
 लेकिन अकसर ये सौदे अहो रूपम अहो ध्वनि के दायरे से बाहर होते हैं
 प्रशंसा
की कीमत कैश या कांइड में वसूल की जाती है
 तरुण वीरबालक आते हैं और आश्चर्य करते हैं कि सर क्या आपको इतना भी नहीं पता कि अलाँ ने फलाँ को अपने खर्चे से विदेश
यात्रा कराई है
 अलाँ को तो फलाँ ने अपनी मिस्ट्रेस बना लिया है
 अलाँ ने फलाँ के लिए उसकी कृति के विदेश अनुवाद किए जाने का या उसे विदेश में कोई फेलोशिप मिल
जाने का जुगाड़ करवा दिया है
 यह विदेश वाली बात तरुण वीरबालकों की चर्चा में अक्सर आ जाती है
वीरबालकवाद के विदेश पक्ष का ऐसा है कि जहाँ ऋषि होने के नाते वीरबालक पश्चिम विरोधी होता है वहाँ क्रांतिकारी होने के होने के नाते वह आधुनिकता और मार्क्सवाद
दानों का पक्षधर भी होता है और ये दोनों ही चीजें आप जानिए पश्चिमी ही हैं
 इसलिए उसका आग्रह रहता है कि जिस हद तक मैं जीवन और लेखन में आधुनिक हुआ हूँ उस हद तक
ठीक है लेकिन उसमें ज्यादातर पश्चिम के रंग में रंग जाना बहुत बुरा है
 मेरे पाँव देश की माटी में मजबूती से जमे हुए हैं और मेरी जड़ें गाँव में गहरी गई हुई हैं
इसलिए मैं पश्चिमी प्रदूषण की चपेट में आ ही नहीं सकता
 लेकिन साथ ही वीरबालक को यह बोध भी रहता है कि मुझे गरीब  गँवई और आउट आफ डेट समझ लिए जाने का खतरा है
इसीलिए वह सीकरी से कोई काम न रखते हुए भी सीकरी में अपने लिए एक ठो फ्लैट बनवा लेता है क्योंकि गाँव वाला घर तो वह फूँककर निकला होता है
 सीकरी में प्रतीकात्मक
माटी से सने हाथ वह ओडि क्लोन से धुलाने और प्रतीकात्मक पत्थर तोड़ते हुए सूखे कंठ को स्काच से तर करने की तथा बीच बीच में फारेन कंट्रीज में हिंदी का झंडा गाड़
आने की व्यवस्था करता है
वीरबालकों की इस विदेश ग्रंथि का जनक अज्ञेय जी को माना जा सकता है जिनके अभिजात्य से लोग बाग उतने ही आक्रांत थे जितने कि उनके विदेश में प्रवास करते रहने से
मुझे लगता है कि जो लोग यह कहते सुने जाते थे कि अज्ञेय सी
आई
ए
 के पैसे से विदेश जाकर नोबेल पुरस्कार के जुगाड़ में लगे रहते हैं  वे साथ ही इस बात के लिए भी
ललक रहे थे कि हमारा भी कोई अंतरराष्ट्रीय चक्कर चले और हमारा भी दूसरों पर उतना ही रौब गालिब हो जितना कि अज्ञेय का हम पर हो रहा है
 यही वजह है कि वीरबालक
अपने साहित्यिक व्यायाम के लिए अंतरराष्ट्रीय आयाम तलाशते रहते हैं और अपनी हर उपलब्धि की सूचना अन्य वीरबालकों तक किसी न किसी तरह पहुँचाते रहते हैं ताकि जलने
वाले जला करें
तो हिंदी साहित्य में स्त्री विमर्श पर बोलते हुए आप किसी वी
आई
वी
वी
 को यह बोलते हुए सुन सकते हैं   अभी मेरे पूर्व वक्ता आयोवा की अंतरराष्ट्रीय कार्यशाला
का जिक्र कर रहे थे  अमरीका के ही एक अन्य राज्य वरमोंट में उससे भी बड़ा आयोजन होता है जिसमें साहित्यकारों समेत चंद चुने हुए रचना धर्मी व्यक्ति शांत  सुनम्य
वन प्रदेश में बनी कोटेजेज में साल छह महीने रहने और विचार विमर्श करने के लिए आमंत्रित किए जाते हैं
 पिछले साल मुझे भी वहाँ बुलाया गया था जहाँ मेरी भेंट
एस्ट्रोनिया की प्रसिद्ध कवयित्री जालीमा योन्यारी से हुई जो आजकल मेरी कविताओं का अपनी भाषा में अनुवाद कर रही हैं
 तो जालिमा की छोटी सी कविता की ओर मैं आपका
ध्यान दिलाना चाहता हूँ जिसमें सारा स्त्री विमर्श समा गया है   स्त्री अहा  आ स्त्री आ स्त्री बला  जा स्त्री जा  स्त्री हाय हाय  हाय स्त्री
  इस पर तालियाँ
बजती हैं क्योंकि वीरबालक की कविता में अब इतना भी उक्ति चमत्कार दुर्लभ हो चला है
तो सभी वीरबालक विदेशों में कहीं न कहीं बुलाए जा रहे हैं और वहाँ कोई न कोई उनकी रचनाओं का अपनी भाषा में अनुवाद भी कर रहा है
 थोड़ी सी दिक्कत है तो यही कि
विदेशों में हिंदी लेखकों की साहित्यिक उपस्थिति कहीं दर्ज हो नहीं रही है जबकि अंग्रेजी में लिखने वाले भारतीय लेखकों को वहाँ तगड़ी रायल्टी और कलमतोड़ दाद मिल
रही है
 इसे चलते सहसा वीरबालकों का पश्चिम विरोध और अंग्रेजी विरोध भड़क उठता है
 एक गोष्ठी में मैंने एक वी
आई
वी
वी
 को यह सिद्ध करते हुए सुना कि अंग्रेजी
में लिखने वाल सारे भारतीय लेखक चालू किस्म का लेखन करने वाली शोभा डे के भाई बंद ही हैं
 उन्होंने सारे उदाहरण शोभा डे के लेखन से ही दिए
 वीरबालकवादियों के
पश्चिम विरोध का एक पक्ष यह भी है कि वे एक दूसरे को पश्चिम की नकल करने वाला ठहराते रहते हैं
 तो वीरबालक आधुनिक तो होता है लेकिन पश्चिम का पिछलग्गू नहीं
कृपया उसके पश्चिम के पिछलग्गू न होने का यह अर्थ भी न लगाया जाए कि वह पोंगापंथी होता है और साहित्य के संदर्भ में भारतीयता की बात करता है
तो वयोवृद्ध वीरबालकों की कृपा से तरुण वीरबालकों की एक ऐसी पीढ़ी पनप रही है जो अंग्रेजी और संस्कृत दोनों से समान रूप से कटी हुई है और जो पांडित्य और
इंटेलेक्टचुअलता दोनों की विरोधी है
 वह हिंदी की साहित्यिक पत्रिकाएँ पढ़ लेना ही पर्याप्त समझती है और इन पत्रिकाओं में भी सबसे ज्यादा ध्यान से वी
आई
वी
वी
के वक्तव्य और गोष्ठी समाचार पढ़ती है
 अधिकतर वीरबालक अब अपने को जनवादी कहते हैं लेकिन उमें से अधिकतर के शास्त्रार्थ से कहीं यह संकेत नहीं मिलता कि उन्होंने
मार्क्सवादी लेनिनवादी शास्त्रों का बाकायदा कभी अध्ययन किया है
 बल्कि स्थिति यह है कि मार्क्सवादी लेनिनवादी पोथे बाँचे हुए लोग अब वी
आई
वी
वी
 को थोड़े
हास्यास्पद प्रतीत होने लगते हैं
 मैं समझता हूँ कि कात्यायनी बहुत अच्छी कवयित्री होने के साथ साथ मार्क्सवाद लेनिनवाद की गहन समझ रखने वाली विदुषी भी हैं
इसलिए मेरे आश्चर्य का तब कोई ठिकाना नहीं रहा जब मैंने एक वी
आई
वी
वी
 बहुल निर्णायक समिति में उनका नाम किसी पुरस्कार के लिए प्रस्तावित किया और पाया कि
अनुमोदन करने के लिए कोई तैयार नहीं है
वीरबालकवाद पर अपने इस वीरबालकवादी लेख की समाप्ति में एक काल्पनिक वीरबालक के बारे में एक ऐसे काल्पनिक संस्मरण से करना चाहता हूँ जो वास्तविकता के काफी निकट
है और जो इस ओर इशारा करता है कि वीरबालकवादी तेवर हमें किन ऊँचाइयों की आरे ले जा रहे हैं
 किसी कस्बे के हिंदी विभागाध्यक्ष ने  अस्तित्ववाद  पर संगोष्ठी की
अध्यक्षता के लिए ऐसे संपादक वीरबालक को आमंत्रित किया जिसने स्वर्गीय सार्त्र और लगभग स्वर्गीय अस्तित्ववाद का नाम नहीं सुना था लेकिन जो अपनी पत्रिका में हर
उस गोष्ठी का वृतांत सचित्र छापता था जिसकी उससे अध्यक्षता कराई गई हो
 अब पूछिए कि अस्तित्ववाद से अनजान वह वीरबालक अध्यक्ष पद पर विराजमान होकर क्या करता है
वह ऊँघता है
 सभी वीरबालक व्यस्तातिव्यस्त किस्म के व्यक्ति होते हैं और अध्यक्षताओं के सिलसिले में बादल आवारा को मात करते हैं
 उन्हें सोने और साँस लेने की
फर्सत तक अध्यक्ष पर विराजमान होने के बाद ही मिलती है
 ऊँघने को वीरबालकों के संसार में ध्यान से सुनने का पर्याय ठहराया जाता है
 और हर वीरबालक ऊँघते ऊँघते भी
बीच बीच में दो चार फिकरे सुन ही लेता है ताकि अगर विरोधी खेमे का कोई वीरबालक उसके सो जाने पर चुटकी ले तो फौरन डेढ़ आँख खोले और कहे   अरे आप कहते न रहिए
महाराज  हम ध्यान से सुन रहे हैं और जल्दी से मेन पांइट पर आइए नहीं तो हम सचमुच सो जावेंगे
 खैर तो जब हमारे वीरबालक अध्यक्ष की बोलने की बारी आती है तब वह
ऊँघते ऊँघते सुनी हुई बातों के आधार पर अपने को वीरबालक सिद्ध करने वाली कुछ बातें कहकर तालियाँ बजवा ही लेता है
यथा  हमें यह बहुत गड़बड़ लगता है कि हिंदी के आधुनिक लेखक पश्चिम के बड़े लेखकों की नकल मारकर अपने को बड़ा कहलवाना चाहते हैं
 उससे भी ज्यादा गड़बड़ बात यह है कि
नामवर सिंह और अशोक वाजपेयी टाइप हमारे मार्डन मठाधीश इन नकली लोगों की पीठ ठोंकते रहते हैं
 देखिए हमें भी बहुत लालच दिया गया कि मार्डन बनने के लिए
एक्जस्टेन्सवाद अपनाओ
 बट हमने कह दिया नो
 आप पूछेंगे नो क्यों कहा
 हमने तो इसलिए किया कि हम जानते हैं कि जो भी एक्जिस्टेन्सवाद है  वह भारतीयों के मार्डन
नहीं एन्सिएंट है
 भगवान बुद्ध हमारे यहाँ बहुत पहले कह चुके थे
 फ्रांस के सारतरे ने उनके आइडिया की नकल मारकर अपने को बड़ा भारी राइटर और फिलासफर साबित करने की
कोशिश की है
 इस मरे सारतरे का रौब भारत भवन वाले खाते हों  हम जेनुइन भारतीय नहीं खाते क्योंकि हम प्रेमचंद की परंपरा के लेखक हैं
इस पर देशभक्ति और हिंदीभक्ति में लीन रहने वाले लोग इतनी तालियाँ बजाते हैं कि गदगदायमान वीरबालक को सहसा याद आता है कि संपादक की हैसियत से पिछली गर्मियों में
मुझे पेरिस प्रवास करने का सुख भी मिला था
 अस्तु वह अब दूसरी ताली तलब बात भी कह डालता है  पिछली गर्मियों में पेरिस विश्वविद्यालय ने हमें एक सेमिनार पर
प्रिसाइड करने के लिए बुलाया था
 वहाँ अंग्रेजी में लिखने वाले कुछ इंडियन राइटर्स भी थे
 लंच ब्रेक में हमने देखा कि वे सब के सब हमें अकेला छोड़कर किसी अभी अभी
पहुँचे आदमी से बात करने के लिए चले गए हैं
 तो हमने अपनी फ्रांसिसी मेजबान को बुलाया और उनसे फ्रेंच में कहा   हलो एक्सक्यूज मी   हू दैट मैन देयर
  मेजबान
फ्रेंच में बोली   अरे दै
 ही इज तो अपना सारतरे
 सुनते ही हमने फैसला किया कि इसको यहीं सबके सामने खरी खरी सुनाएँगे ताकि इसे पता चल जाए कि हिंदी राइटर इंडियन
इंग्लिश राइटर्स की तरह पश्चिम का थूका हुआ चाटने वाला चाटुकार नहीं है
इस पर तालियाँ बजती हैं वीरबालक अपनी विनम्रता और दुस्साहस दोनों का परिचय देते हुए बताता है  तो हम अपनी प्लेट लेकर सरतरे के पास पहुँचे
 पहले सोच रहे थे कि
उससे फ्रेंच बोलें लेकिन एक तो हमारी फ्रेंच इतनी अच्छी नहीं है कि उसमें गूढ़ साहित्यिक चर्चा कर सकें
 दूसरे हम चाहते थो कि अदर इंडियन राइटर्स भी हमारी बात
समझ सकें
 तो हमने सारतरे से कहा   हलो एक्स्क्यूज मी  आई आल्सो इंडियन राइटर बट मैं आपका रौब नहीं खाता
 बल्कि पोजीशन यह है कि अब आप यहाँ आ गए हैं तो मैं खाना
भी नहीं खाऊँगा
 इसका रीजन यह है कि आपने सारा सहित्य उल्टी करने की इच्छा पर लिखा है
 इसलिए आपको देखते ही मुझे उल्टियाँ आने लगी हैं
 हम इंडियन्स हैं और हमें
बड़ों की इज्जत करना सिखाया जाता है इसलिए मैं आपसे बहुत आदरपूर्वक यह कहना चाहता हूँ कि आपको बुद्ध से चुरायी हुई एक्जिस्टेन्सवाद की फिलासफी सैकेंड हैंड है और
आपका लिटरेचर थर्ड रेट
 थैंक्यु एंड गुड बाई
 इतना कहकर हम वाकआउट कर गए
हमारा वीरबालक तालियों की गड़गड़ाहट के बीच मंच से उतरता है और जिस स्थानिक कवियित्री के वह दो मुक्तक छाप चुका होता है वह भाव विभोर होकर उसकी ओर बढ़ती है
 एक
मुसरचंद मार्का मूर्खबालक हमारे वीरबालक के आगे वह शंका रखने की धृष्टता करता है  लेकिन सर सार्त्र तो बहुत पहले ही मर चुके थे
 वीरबालक बहुत आश्वासन के साथ
कहता है  हाँ  मारे शर्म के
