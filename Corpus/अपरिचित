कोहरे की वजह से खिड़कियों के शीशे धुँधले पड़ गये थे
गाड़ी चालीस की रफ़्तार से सुनसान अँधेरे को चीरती चली जा रही थी
खिड़की से सिर सटाकर भी बाहर कुछ दिखाई नहीं देता था
फिर भी मैं देखने की कोशिश कर रहा था
कभी किसी पेड़ की हल्की गहरी रेखा ही गुज़रती नज़र आ जाती तो कुछ देख लेने का सन्तोष होता
मन को उलझाए रखने के लिए इतना ही काफ़ी था
आँखों में ज़रा नींद नहीं थी
गाड़ी को जाने कितनी देर बाद कहीं जाकर रुकना था
जब और कुछ दिखाई न देता  तो अपना प्रतिबिम्ब तो कम से कम देखा ही जा सकता था
अपने प्रतिबिम्ब के अलावा और भी कई प्रतिबिम्ब थे
ऊपर की बर्थ पर सोये व्यक्ति का प्रतिबिम्ब अजब बेबसी के साथ हिल रहा था
सामने की बर्थ पर बैठी स्त्री का प्रतिबिम्ब बहुत उदास था
उसकी भारी पलकें पल भर के लिए ऊपर उठतीं  फिर झुक जातीं
आकृतियों के अलावा कई बार नई नई आवाज़ें ध्यान बँटा देतीं  जिनसे पता चलता कि गाड़ी पुल पर से जा रही है या मकानों की क़तार के पास से गुज़र रही है
बीच में सहसा इंजन की चीख़ सुनाई दे जाती जिससे अँधेरा और एकान्त और गहरे महसूस होने लगते
मैंने घड़ी में वक़्त देखा
सवा ग्यारह बजे थे
सामने बैठी स्त्री की आँखें बहुत सुनसान थीं
बीच बीच में उनमें एक लहर सी उठती और विलीन हो जाती
वह जैसे आँखों से देख नहीं रही थी  सोच रही थी
उसकी बच्ची  जिसे फर के कम्बलों में लपेटकर सुलाया गया था  ज़रा ज़रा कुनमुनाने लगी
उसकी गुलाबी टोपी सिर से उतर गयी थी
उसने दो एक बार पैर पटके  अपनी बँधी हुई मुट्ठियाँ ऊपर उठाईं और रोने लगी
स्त्री की सुनसान आँखें सहसा उमड़ आयीं
उसने बच्ची के सिर पर टोपी ठीक कर दी और उसे कम्बलों समेत उठाकर छाती से लगा लिया
मगर इससे बच्ची का रोना बन्द नहीं हुआ
उसने उसे हिलाकर और दुलारकर चुप कराना चाहा  मगर वह फिर भी रोती रही
इस पर उसने कम्बल थोड़ा हटाकर बच्ची के मुँह में दूध दे दिया और उसे अच्छी तरह अपने साथ सटा लिया
मैं फिर खिड़की से सिर सटाकर बाहर देखने लगा
दूर बत्तियों की एक क़तार नज़र आ रही थी
शायद कोई आबादी थी  या सिर्फ़ सडक़ ही थी
गाड़ी तेज़ रफ़्तार से चल रही थी और इंजन बहुत पास होने से कोहरे के साथ धुआँ भी खिड़की के शीशों पर जमता जा रहा था
आबादी या सडक़  जो भी वह थी  अब धीरे धीरे पीछे रही जा रही थी
शीशे में दिखाई देते प्रतिबिम्ब पहले से गहरे हो गये थे
स्त्री की आँखें मुँद गयी थीं और ऊपर लेटे व्यक्ति की बाँह ज़ोर ज़ोर से हिल रही थी
शीशे पर मेरी साँस के फैलने से प्रतिबिम्ब और धुँधले हो गये थे
यहाँ तक कि धीरे धीरे सब प्रतिबिम्ब अदृश्य हो गये
मैंने तब जेब से रूमाल निकालकर शीशे को अच्छी तरह पोंछ दिया
स्त्री ने आँखें खोल ली थीं और एकटक सामने देख रही थी
उसके होंठों पर हल्की सी रेखा फैली थी जो ठीक मुस्कराहट नहीं थी
मुस्कराहट ने बहुत कम व्यक्त उस रेखा में कहीं गम्भीरता भी थी और अवसाद भी जैसे वह अनायास उभर आयी किसी स्मृति की रेखा थी
उसके माथे पर हल्की सी सिकुडऩ पड़ गयी थी
बच्ची जल्दी ही दूध से हट गयी
उसने सिर उठाकर अपना बिना दाँत का मुँह खोल दिया और किलकारी भरती हुई माँ की छाती पर मुट्ठियों से चोट करने लगी
दूसरी तरफ़ से आती एक गाड़ी तेज़ रफ़्तार में पास से गुज़री तो वह ज़रा सहम गयी  मगर गाड़ी के निकलते ही और भी मुँह खोलकर किलकारी भरने लगी
बच्ची का चेहरा गदराया हुआ था और उसकी टोपी के नीचे से भूरे रंग के हल्के हल्के बाल नज़र आ रहे थे
उसकी नाक ज़रा छोटी थी  पर आँखें माँ की ही तरह गहरी और फैली हुई थीं
माँ के गाल और कपड़े नोचकर उसकी आँखें मेरी तरफ घूम गयीं और वह बाँहें हवा में पटकती हुई मुझे अपनी किलकारियों का निशाना बनाने लगी
स्त्री की पलकें उठीं और उसकी उदास आँखें क्षण भर मेरी आँखों से मिली रहीं
मुझे उस क्षण भर के लिए लगा कि मैं एक ऐसे क्षितिज को देख रहा हूँ जिसमें गहरी साँझ के सभी हल्के गहरे रंग झिलमिला रहे हैं और जिसका दृश्यपट क्षण के हर सौवें हिस्से में बदलता जा रहा है
बच्ची मेरी तरफ़ देखकर बहुत हाथ पटक रही थी  इसलिए मैंने अपने हाथ उसकी तरफ़ बढ़ा दिये और कहा   आ बेटे  आ
मेरे हाथ पास आ जाने से बच्ची के हाथों का हिलना बन्द हो गया और उसके होंठ रुआँसे हो गये
स्त्री ने बच्ची को अपने होंठों से छुआ और कहा   जा बिट्‌टू  जाएगी उनके पास
लेकिन बिट्‌टू के होंठ और रुआँसे हो गये और वह माँ के साथ सट गयी
ग़ैर आदमी से डरती है   मैंने मुस्कराकर कहा और हाथ हटा लिये
स्त्री के होंठ भिंच गये और माथे की खाल में थोड़ा खिंचाव आ गया
उसकी आँखें जैसे अतीत में चली गयीं
फिर सहसा वहाँ से लौट आयी और वह बोली   नहीं  डरती नहीं
इसे दरअसल आदत नहीं है
यह आज तक या तो मेरे हाथों में रही है या नौकरानी के
और वह उसके सिर पर झुक गयी
बच्ची उसके साथ सटकर आँखें झपकने लगी
महिला उसे हिलाती हुई थपकियाँ देने लगी
बच्ची ने आँखें मूँद लीं
महिला उसकी तरफ़ देखती हुई जैसे चूमने के लिए होंठ बढ़ाए उसे थपकियाँ देती रही
फिर एकाएक उसने झुककर उसे चूम लिया
बहुत अच्छी है हमारी बिट्‌टू  झट से सो जाती है   यह उसने जैसे अपने से कहा और मेरी तरफ़ देखा
उसकी आँखों में एक उदास सा उत्साह भर रहा था
कितनी बड़ी है यह बच्ची
मैंने पूछा
दस दिन बाद पूरे चार महीने की हो जाएगी   वह बोली   पर देखने में अभी उससे छोटी लगती है
नहीं
मैंने आँखों से उसकी बात का समर्थन किया
उसके चेहरे में एक अपनी ही सहजता थी विश्वास और सादगी की
मैंने सोई हुई बच्ची के गाल को ज़रा सा सहला दिया
स्त्री का चेहरा और भावपूर्ण हो गया
लगता है आपको बच्चों से बहुत प्यार है   वह बोली   आपके कितने बच्चे हैं
मेरी आँखें उसके चेहरे से हट गयीं
बिजली की बत्ती के पास एक कीड़ा उड़ रहा था
मेरे
मैंने मुस्कराने की कोशिश करते हुए कहा   अभी तो कोई नहीं है  मगर
मतलब ब्याह हुआ है  अभी बच्चे अच्चे नहीं हुए   वह मुस्कराई   आप मर्द लोग तो बच्चों से बचे ही रहना चाहते हैं न
मैंने होंठ सिकोड़ लिये और कहा   नहीं  यह बात नहीं
हमारे ये तो बच्ची को छूते भी नहीं   वह बोली   कभी दो मिनट के लिए भी उठाना पड़ जाए तो झल्लाने लगते हैं
अब तो ख़ैर वे इस मुसीबत से छूटकर बाहर ही चले गये हैं
और सहसा उसकी आँखें छलछला आयीं
रुलाई की वजह से उसके होंठ बिलकुल उस बच्ची जैसे हो गये थे
फिर सहसा उसके होंठों पर मुस्कराहट लौट आयी जैसा अक्सर सोए हुए बच्चों के साथ होता है
उसने आँखें झपककर अपने को सहेज लिया और बोली   वे डॉक्टरेट के लिए इंग्लैंड गये हैं
मैं उन्हें बम्बई में जहाज़ पर चढ़ाकर आ रही हूँ
वैसे छ  आठ महीने की बात है
फिर मैं भी उनके पास चली जाऊँगी
फिर उसने ऐसी नज़र से मुझे देखा जैसे उसे शिकायत हो कि मैंने उसकी इतनी व्यक्तिगत बात उससे क्यों जान ली
आप बाद में अकेली जाएँगी
मैंने पूछा   इससे तो आप अभी साथ चली जातीं
उसके होंठ सिकुड़ गये और आँखें फिर अन्तर्मुख हो गयीं
वह कई पल अपने में डूबी रही और उसी भाव से बोली   साथ तो नहीं जा सकती थी क्योंकि अकेले उनके जाने की भी सुविधा नहीं थी
लेकिन उनको मैंने किसी तरह भेज दिया है
चाहती थी कि उनकी कोई तो चाह मुझसे पूरी हो जाए
दीशी की बाहर जाने की बहुत इच्छा थी
अब छ  आठ महीने मैं अपनी तनख़ाह में से कुछ पैसा बचाऊँगी और थोड़ा बहुत कहीं से उधार लेकर अपने जाने का इन्तज़ाम करूँगी
उसने सोच में डूबती उतराती अपनी आँखों को सहसा सचेत कर लिया और फिर कुछ क्षण शिकायत की नज़र मुझे देखती रही
फिर बोली   अभी बिट्‌टू भी बहुत छोटी है न
छ  आठ महीने में यह बड़ी हो जाएगी और मैं भी तब तक थोड़ा और पढ़ लूँगी
दीशी की बहुत इच्छा है कि मैं एम
ए
कर लूँ
मगर मैं ऐसी जड़ और नाकारा हूँ कि उनकी कोई भी चाह पूरी नहीं कर पाती
इसीलिए इस बार उन्हें भेजने के लिए मैंने अपने सब गहने बेच दिए हैं
अब मेरे पास बस मेरी बिट्‌टू है  और कुछ नहीं
और वह बच्ची के सिर पर हाथ फेरती हुई  भरी भरी नज़र से उसे देखती रही
बाहर वही सुनसान अँधेरा था  वही लगातार सुनाई देती इंजन की फक्‌ फक्‌
शीशे से आँख गड़ा लेने पर भी दूर तक वीरानगी ही वीरानगी नज़र आती थी
मगर उस स्त्री की आँखों में जैसे दुनिया भर की वत्सलता सिमट आयी थी
वह फिर कई क्षण अपने में डूबी रही
फिर उसने एक उसाँस लीं और बच्ची को अच्छी तरह कम्बलों में लपेटकर सीट पर लिटा दिया
ऊपर की बर्थ पर लेटा हुआ आदमी खुर्राटे भर रहा था
एक बार करवट बदलते हुए वह नीचे गिरने को हुआ  पर सहसा हड़बड़ाकर सँभल गया
फिर कुछ ही देर में वह और ज़ोर से खुर्राटे भरने लगा
लोगों को जाने सफ़र में कैसे इतनी गहरी नींद आ जाती है
वह स्त्री बोली   मुझे दो दो रातें सफ़र करना हो  तो भी मैं एक पल नहीं सो पाती
अपनी अपनी आदत होती है
हाँ  आदत की ही बात है   मैंने कहा   कुछ लोग बहुत निश्चिन्त होकर जीते हैं और कुछ होते हैं कि
बग़ैर चिन्ता के जी ही नहीं सकते
और वह हँस दी
उसकी हँसी का स्वर भी बच्चों जैसा ही था
उसके दाँत बहुत छोटे छोटे और चमकीले थे
मैंने भी उसकी हँसी में साथ दिया
मेरी बहुत ख़राब आदत है   वह बोली   मैं बात बेबात के सोचती रहती हूँ
कभी कभी तो मुझे लगता है कि मैं सोच सोचकर पागल हो जाऊँगी
ये मुझसे कहते हैं कि मुझे लोगों से मिलना जुलना चाहिए  खुलकर हँसना  बात करना चाहिए  मगर इनके सामने मैं ऐसे गुमसुम हो जाती हूँ कि क्या कहूँ
वैसे और लोगों से भी मैं ज़्यादा बात नहीं करती लेकिन इनके सामने तो चुप्पी ऐसी छा जाती है जैसे मुँह में ज़बान हो ही नहीं
अब देखिए न  इस वक़्त कैसे लतर लतर बात कर रही हूँ
और वह मुस्कराई
उसके चेहरे पर हल्की सी संकोच की रेखा आ गयी
रास्ता काटने के लिए बात करना ज़रूरी हो जाता है   मैंने कहा   ख़ासतौर से जब नींद न आ रही हो
उसकी आँखें पल भर फैली रहीं
फिर वह गरदन ज़रा झुकाकर बोली   ये कहते हैं कि जिसके मुँह में ज़बान ही न हो  उसके साथ पूरी ज़िन्दगी कैसे काटी जा सकती है
ऐसे इन्सान में और एक पालतू जानवर में क्या फ़र्क़ है
मैं हज़ार चाहती हूँ कि इन्हें ख़ुश दिखाई दूँ और इनके सामने कोई न कोई बात करती रहूँ  लेकिन मेरी सारी कोशिशें बेकार चली जाती हैं
इन्हें फिर गुस्सा आ जाता है और मैं रो देती हूँ
इन्हें मेरा रोना बहुत बुरा लगता है
कहते हुए उसकी आँखों में आँसू छलक आये  जिन्हें उसने अपनी साड़ी के पल्ले से पोंछ लिया
मैं बहुत पागल हूँ   वह फिर बोली   ये जितना मुझे टोकते हैं  मैं उतना ही ज़्यादा रोती हूँ
दरअसल ये मुझे समझ नहीं पाते
मुझे बात करना अच्छा नहीं लगता  फिर जाने क्यों ये मुझे बात करने के लिए मजबूर करते हैं
और फिर माथे को हाथ से दबाए हुए बोली   आप भी अपनी पत्नी से ज़बर्दस्ती बात करने के लिए कहते हैं
मैंने पीछे टेक लगाकर कन्धे सिकोड़ लिये और हाथ बगलों में दबाए बत्ती के पास उड़ते कीड़े को देखने लगा
फिर सिर को ज़रा सा झटककर मैंने उसकी तरफ़ देखा
वह उत्सुक नज़र से मेरी तरफ़ देख रही थी
मैं
मैंने मुस्कराने की चेष्टा करते हुए कहा   मुझे यह कहने का कभी मौका ही नहीं मिल पाता
मैं बल्कि पाँच साल से यह चाह रहा हूँ कि वह ज़रा कम बात किया करे
मैं समझता हूँ कि कई बार इन्सान चुप रहकर ज़्यादा बात कह सकता है
ज़बान से कही बात में वह रस नहीं होता जो आँख की चमक से या होंठों के कम्पन से या माथे की एक लकीर से कही गयी बात में होता है
मैं जब उसे यह समझाना चाहता हूँ  तो वह मुझे विस्तारपूर्वक बात देती है कि ज़्यादा बात करना इन्सान की निश्छलता का प्रमाण है और मैं इतने सालों में अपने प्रति उसकी भावना को समझ ही नहीं सका
वह दरअसल कॉलेज में लेक्चरर है और अपनी आदत की वजह से घर में भी लेक्चर देती रहती है
ओह
वह थोड़ी देर दोनों हाथों में अपना मुँह छिपाए रही
फिर बोली   ऐसा क्यों होता है  यह मेरी समझ में नहीं आता
मुझे दीशी से यही शिकायत है कि वे मेरी बात नहीं समझ पाते
मैं कई बार उनके बालों में अपनी उँगलियाँ उलझाकर उनसे बात करना चाहती हूँ  कई बार उनके घुटनों पर सिर रखकर मुँदी आँखों से उनसे कितना कुछ कहना चाहती हूँ
लेकिन उन्हें यह सब अचछा नहीं लगता
वे कहते हैं कि यह सब गुडिय़ों का खेल है  उनकी पत्नी को जीता जागता इन्सान होना चाहिए
और मैं इन्सान बनने की बहुत कोशिश करती हूँ  लेकिन नहीं बन पाती  कभी नहीं बन पाती
इन्हें मेरी कोई आदत अच्छी नहीं लगती
मेरा मन होता है कि चाँदनी रात में खेतों में घूमूँ  या नदी में पैर डालकर घंटों बैठी रहूँ  मगर ये कहते हैं कि ये सब आइडल मन की वृत्तियाँ हैं
इन्हें क्लब  संगीत सभाएँ और डिनर पार्टियाँ अच्छी लगती हैं
मैं इनके साथ वहाँ जाती हूँ तो मेरा दम घुटने लगता है
मुझे वहाँ ज़रा अपनापन महसूस नहीं होता
ये कहते हैं कि तू पिछले जन्म में मेंढकी थी जो तुझे क्लब में बैठने की बजाय खेतों में मेंढकों की आवाज़ें सुनना ज़्यादा अच्छा लगता है
मैं कहती हूँ कि मैं इस जन्म में भी मेंढकी हूँ
मुझे बरसात में भीगना बहुत अच्छा लगता है
और भीगकर मेरा मन कुछ न कुछ गुनगुनाने को कहने लगता है हालाँकि मुझे गाना नहीं आता
मुझे क्लब में सिगरेट के धुएँ में घुटकर बैठे रहना नहीं अच्छा लगता
वहाँ मेरे प्राण गले को आने लगते हैं
उस थोड़े से समय में ही मुझे उसके चेहरे का उतार चढ़ाव काफ़ी परिचित लगने लगा था
उसकी बात सुनते हुए मेरे मन पर हल्की उदासी छाने लगी थी  हालाँकि मैं जानता था कि वह कोई भी बात मुझसे नहीं कह रही वह अपने से बात करना चाहती है और मेरी मौजूदगी उसके लिए सिर्फ़ एक बहाना है
मेरी उदासी भी उसके लिए न होकर अपने लिए थी  क्योंकि बात उससे करते हुए भी मुख्य रूप से मैं सोच अपने विषय में रहा था
मैं पाँच साल से मंज़िल दर मंज़िल विवाहित जीवन से गुज़रता आ रहा था रोज़ यही सोचते हुए कि शायद आनेवाला कल ज़िन्दगी के इस ढाँचे को बदल देगा
सतह पर हर चीज़ ठीक थी  कहीं कुछ ग़लत नहीं था  मगर सतह से नीचे जीवन कितनी कितनी उलझनों और गाँठों से भरा था
मैंने विवाह के पहले दिनों में ही जान लिया था कि नलिनी मुझसे विवाह करके सुखी नहीं हो सकी  क्योंकि मैं उसकी कोई भी महत्त्वाकांक्षा पूरी करने में सहायक नहीं हो सकता
वह एक भरा पूरा घर चाहती थी  जिसमें उसका शासन हो और ऐसा सामाजिक जीवन जिसमें उसे महत्त्व का दर्जा प्राप्त हो
वह अपने से स्वतन्त्र अपने पति के मानसिक जीवन की कल्पना नहीं करती थी
उसे मेरी भटकने की वृत्ति और साधारण का मोह मानसिक विकृतियाँ लगती थीं जिन्हें वह अपने अधिक स्वस्थ जीवन दर्शन से दूर करना चाहती थी
उसने इस विश्वास के साथ जीवन आरम्भ किया था कि वह मेरी त्रुटियों की क्षतिपूर्ति करती हुई बहुत शीघ्र मुझे सामाजिक दृष्टि से सफल व्यक्ति बनने की दिशा में ले जाएगी
उसकी दृष्टि में यह मेरे संस्कारों का दोष था जो मैं इतना अन्तर्मुख रहता था और इधर उधर मिल जुलकर आगे बढऩे का प्रयत्न नहीं करता था
वह इस परिस्थिति को सुधारना चाहता थी  पर परिस्थिति सुधरने की जगह बिड़ती गयी थी
वह जो कुछ चाहती थी  वह मैं नहीं कर पाता था और जो कुछ मैं चाहता था  वह उससे नहीं होता था
इससे हममें अक्सर चख्ï चख्ï होने लगती थी और कई बार दीवारों से सिर टकराने की नौबत आ जाती थी
मगर यह सब हो चुकने पर नलिनी बहुत जल्दी स्वस्थ हो जाती थी और उसे फिर मुझसे यह शिकायत होती थी कि मैं दो दो दिन अपने को उन साधारण घटनाओं के प्रभाव से मुक्त क्यों नहीं कर पाता
मगर मैं दो दो दिन क्या  कभी उन घटनाओं के प्रभाव से मुक्त नहीं हो पाता था  औरत को जब वह सो जाती थी  तो घंटों तकिये में मुँह छिपाए कराहता रहता था
नलिनी आपसी झगड़े को उतना अस्वाभाविक नहीं समझती थी  जितना मेरे रात भर जागने को  और उसके लिए मुझे नर्व टॉनिक लेने की सलाह दिया करती थी
विवाह के पहले दो वर्ष इसी तरह बीते थे और उसके बाद हम अलग अलग जगह काम करने लगे थे
हालाँकि समस्या ज्यों की त्यों बनी थी  और जब भी हम इकट्‌ठे होते  वही पुरानी ज़िन्दगी लौट आती थी  फिर भी नलिनी का यह विश्वास अभी कम नहीं हुआ था कि कभी न कभी मेरे सामाजिक संस्कारों का उदय अवश्य होगा और तब हम साथ रहकर सुखी विवाहित जीवन व्यतीत कर सकेंगे
आप कुछ सोच रहे हैं
उस स्त्री ने अपनी बच्ची के सिर पर हाथ फेरते हुए पूछा
मैंने सहसा अपने को सहेजा और कहा   हाँ  मैं आप ही की बात को लेकर सोच रहा था
कुछ लोग होते हैं  जिनसे दिखावटी शिष्टाचार आसानी से नहीं ओढ़ा जाता
आप भी शायद उन्हीं लोगों में से हैं
मैं नहीं जानती   वह बोली   मगर इतना जानती हूँ कि मैं बहुत से परिचित लोगों के बीच अपने को अपरिचित बेगाना और अनमेल अनुभव करती हूँ
मुझे लगता है कि मुझमें ही कुछ कमी है
मैं इतनी बड़ी होकर भी वह कुछ नहीं जान समझ पायी  जो लोग छुटपन में ही सीख जाते हैं
दीशी का कहना है कि मैं सामाजिक दृष्टि से बिलकुल मिसफिट हूँ
आप भी यही समझती हैं
कभी समझती हूँ  कभी नहीं भी समझती   वह बोली   एक ख़ास तरह के समाज में मैं ज़रूर अपने को मिसफिट अनुभव करती हूँ
मगर
कुछ ऐसे लोग भी हैं जिनके बीच जाकर मुझे बहुत अच्छा लगता है
ब्याह से पहले मैं दो एक बार कॉलेज की पार्टियों के साथ पहाड़ों पर घूमने के लिए गयी थी
वहाँ सब लोगों को मुझसे यही शिकायत होती थी कि मैं जहाँ बैठ जाती हूँ  वहीं की हो सकती हूँ
मुझे पहाड़ी बच्चे बहुत अच्छे लगते थे
मैं उनके घर के लोगों से भी बहुत जल्दी दोस्ती कर लेती थी
एक पहाड़ी परिवार की मुझे आज तक याद है
उस परिवार के बच्चे मुझसे इतना घुल मिल गये थे कि मैं बड़ी मुश्किल से उन्हें छोडक़र उनके यहाँ से चल पायी थी
मैं कुल दो घंटे उन लोगों के पास रही थी
दो घंटे में मैंने उन्हें नहलाया धुलाया भी  और उनके साथ खेलती भी रही
बहुत ही अच्छे बच्चे थे वे
हाय  उनके चहरे इतने लाल थे कि क्या कहूँ
मैंने उनकी माँ से कहा कि वह अपने छोटे लडक़े किशनू को मेरे साथ भेज दे
वह हँसकर बोली कि तुम सभी को ले जाओ  यहाँ कौन इनके लिए मोती रखे हैं
यहाँ तो दो साल में इनकी हड्डियाँ निकल आएँगी  वहाँ खा पीकर अच्छे तो रहेंगे
मुझे उसकी बात सुनकर रुलाई आने को हुई
मैं अकेली होती  तो शायद कई दिनों के लिए उन लोगों के पास रह जाती
ऐसे लोगों में जाकर मुझे बहुत अच्छा लगता है
अब तो आपको भी लग रहा होगा कि कितनी अजीब हूँ मैं
ये कहा करते हैं कि मुझे किसी अच्छे मनोविद्‌ से अपना विश्लेषण कराना चाहिए  नहीं तो किसी दिन मैं पागल होकर पहाड़ों पर भटकती फिरूँगी
यह तो अपनी अपनी बनावट की बात है   मैंने कहा   मुझे खुद आदिम संस्कारों के लोगों के बीच रहना बहुत अच्छा लगता है
मैं आज तक एक जगह घर बनाकर नहीं रह सका और न ही आशा है कि कभी रह सकूँगा
मुझे अपनी ज़िन्दगी की जो रात सबसे ज़्यादा याद आती है  वह रात मैंने पहाड़ी गूजरों की एक बस्ती में बिताई थी
उस रात उस बस्ती में एक ब्याह था  इसलिए सारी रात वे लोग शराब पीते और नाचते गाते रहे
मुझे बहुत हैरानी हुई जब मुझे बताया गया कि वही गूजर दस दस रुपये के लिए आदमी का ख़ून भी कर देते हैं
आपको सचमुच इस तरह की ज़िन्दगी अच्छी लगती है
उसने कुछ आश्चर्य और अविश्वास के साथ पूछा
आपको शायद ख़ुशी हो रही है कि पागल होने की उम्मीदवार आप अकेली ही नहीं हैं   मैंने मुस्कराकर कहा
वह भी मुस्कराई
उसकी आँखें सहसा भावनापूर्ण हो उठीं
उस एक क्षण में मुझे उन आँखों में न जाने कितनी कुछ दिखाई दिया करुणा  क्षोभ  ममता  आर्द्रता  ग्लानि  भय  असमंजस और स्नेह
उसके होंठ कुछ कहने के लिए काँपे  लेकिन काँपकर ही रह गये
मैं भी चुपचाप उसे देखता रहा
कुछ क्षणों के लिए मुझे महसूस हुआ कि मेरा दिमाग़ बिलकुल ख़ाली है और मुझे पता नहीं कि मैं क्या कर रहा था और आगे क्या कहना चाहता था
सहसा उसकी आँखों में फिर वही सूनापन भरने लगा ओर क्षण भर में ही वह इतना बढ़ गया कि मैंने उसकी तरफ़ से आँखें हटा लीं
बत्ती के पास उड़ता कीड़ा उसके साथ सटकर झुलस गया था
बच्ची नींद में मुस्करा रही थी
खिड़की के शीशे पर इतनी धुँध जम गयी थी कि उसमें अपना चेहरा भी दिखाई नहीं देता था
गाड़ी की रफ़्तार धीमी हो रही थी
कोई स्टेशन आ रहा था
दो एक बत्तियाँ तेज़ी से निकल गयीं
मैंने खिड़की का शीशा उठा दिया
बाहर से आती ब र्फानी हवा के स्पर्श ने स्नायुओं को थोड़ा सचेत कर दिया
गाड़ी एक बहुत नीचे प्लेटफार्म के पास आकर खड़ी हो रही थी
यहाँ कहीं थोड़ा पानी मिल जाएगा
मैंने चौंककर देखा कि वह अपनी टोकरी में से काँच का गिलास निकालकर अनिश्चित भाव से हाथ में लिये हैं
उसके चेहरे की रेखाएँ पहले से गहरी हो गयी थीं
पानी आपको पीने के लिए चाहिए
हाँ
कुल्ला करूँगी और पिऊँगी भी
न जाने क्यों होंठ कुछ चिपक से रहे हैं
बाहर इतनी ठंड है  फिर भी
देखता हूँ  अगर यहाँ कोई नल वल हो  तो
मैंने गिलास उसके हाथ से ले लिया और जल्दी से प्लेटफ़ार्म पर उतर गया
न जाने कैसा मनहूस स्टेशन था कि कहीं पर भी कोई इन्सान नज़र नहीं आ रहा था
प्लेटफ़ार्म पर पहुँचते ही हवा के झोंकों से हाथ पैर सुन्न होने लगे
मैंने कोट के कॉलर ऊँचे कर लिये
प्लेटफ़ार्म के जंगले के बाहर से फैलकर ऊपर आये दो एक पेड़ हवा में सरसरा रहे थे
इंजन के भाप छोडऩे से लम्बी शूँ ऊँ की आवाज़ सुनाई दे रही थी
शायद वहाँ गाड़ी सिग्नल न मिलने की वजह से रुक गयी थी
दूर कई डिब्बे पीछे एक नल दिखाई दिया  तो मैं तेज़ी से उस तरफ़ चल दिया
ईंटों के प्लेटफ़ार्म पर अपने जूते का शब्द मुझे बहुत अजीब सा लगा
मैंने चलते चलते गाड़ी की तरफ़ देखा
किसी खिड़की से कोई चेहरा बाहर नहीं झाँक रहा था
मैं नल के पास जाकर गिलास में पानी भरने लगा
तभी हल्की सी सीटी देकर गाड़ी एक झटके के साथ चल पड़ी
मैं भरा हुआ पानी का गिलास लिये अपने डिब्बे की तरफ़ दौड़ा
दौड़ते हुए मुझे लगा कि मैं उस डिब्बे तक नहीं पहुँच पाऊँगा और सर्दी में उस अँधेरे और सुनसान प्लेटफ़ार्म पर ही मुझे बिना सामान के रात बितानी होगी
यह सोचकर मैं और तेज़ दौडऩे लगा
किसी तरह अपने डिब्बे के बराबर पहुँच गया
दरवाज़ा खुला था और वह दरवाज़े के पास खड़ी थी
उसने हाथ बढ़ाकर गिलास मुझसे ले लिया
फुटबोर्ड पर चढ़ते हुए एक बार मेरा पैर ज़रा सा फिसला  मगर अगले ही क्षण मैं स्थिर होकर खड़ा हो गया
इंजन तेज़ होने की कोशिश में हल्के हल्के झटके दे रहा था और ईंटों के प्लेटफ़ार्म की जगह अब नीचे अस्पष्ट गहराई दिखाई देने लगी थी
अन्दर आ जाइए   उसके ये शब्द सुनकर मुझे एहसास हुआ कि मुझे फुटबोर्ड से आगे भी कहीं जाना है
डिब्बे के अन्दर क़दम रखा  तो मेरे घुटने ज़रा ज़रा काँप रहे थे
अपनी जगह पर आकर मैंने टाँगें सीधी करके पीछे टेक लगा लीं
कुछ पल बाद आँखें खोलीं तो लगा कि वह इस बीच मुँह धो आयी है
फिर भी उसके चेहरे पर मुर्दनी सी छा रही थी
मेरे होंठ सूख रहे थे  फिर भी मैं थोड़ा मुस्कराया
क्या बात है  आपका चेहरा ऐसा क्यों हो रहा है
मैं कितनी मनहूस हूँ
कहकर उसने अपना निचला होंठ ज़रा सा काट लिया
क्यों
अभी मेरी वज़ह से आपको कुछ हो जाता
यह खूब सोचा आपने
मैं हूँ ही ऐसी
वह बोली   ज़िन्दगी में हर एक को दु ख ही दिया है
अगर कहीं आप न चढ़ पाते
तो
उसने होंठ ज़रा सिकोड़े   तो मुझे पता नहीं
पर
उसने ख़ामोश रहकर आँखें झुका लीं
मैंने देखा कि उसकी साँस जल्दी जल्दी चल रही है
महसूस किया कि वास्तविक संकट की अपेक्षा कल्पना का संकट कितना बड़ा और ख़तरनाक होता है
शीशा उठा रहने से खिड़की से ठंडी हवा आ रही थी
मैंने खींचकर शीशा नीचे कर दिया
आप क्यों गये थे पानी लाने के लिए
आपने मना क्यों नहीं कर दिया
उसने पूछा
उसके पूछने के लहज़े से मुझे हँसी आ गयी
आप ही ने तो कहा था
मैं तो मूर्ख हूँ  कुछ भी कह देती हूँ
आपको तो सोचना चाहिए था
अच्छा  मैं अपनी ग़लती मान लेता हूँ
इससे उसके मुरझाए होंठों पर भी मुस्कराहट आ गयी
आप भी कहेंगे  कैसी लडक़ी है   उसने आन्तरिक भाव के साथ कहा
सच कहती हूँ  मुझे ज़रा अक्ल नहीं है
इतनी बड़ी हो गयी हूँ  पर अक्ल रत्ती भर नहीं है सच
मैं फिर हँस दिया
आप हँस क्यों रहे हैं
उसके स्वर में फिर शिकायत का स्पर्श आ गया
मुझे हँसने की आदत है
मैंने कहा
हँसना अच्छी आदत नहीं है
मुझे इस पर फिर हँसी आ गयी
वह शिकायत भरी नज़र से मुझे देखती रही
गाड़ी की रफ़्तार फिर तेज़ हो रही थी
ऊपर की बर्थ पर लेटा आदमी सहसा हड़बड़ाकर उठ बैठा और ज़ोर ज़ोर से खाँसने लगा
खाँसी का दौरा शान्त होने पर उसने कुछ पल छाती को हाथ में दबाये रखा  फिर भारी आवाज़ में पूछा   क्या बजा है
पौने बारह   मैंने उसकी तरफ़ देखकर उत्तर दिया
कुल पौने बारह
उसने निराश स्वर में कहा और फिर लेट गया
कुछ ही देर में वह फिर खुर्राटे भरने लगा
आप भी थोड़ी देर सो जाइए
वह पीछे टेक लगाए शायद कुछ सोच रही थी या केवल देख रही थी
आपको नींद आ रही है  आप सो जाइए   मैंने कहा
मैंने आपसे कहा था न मुझे गाड़ी में नींद नहीं आती
आप सो जाइए
मैंने लेटकर कम्बल ले लिया
मेरी आँखें देर तक ऊपर की बत्ती को देखती रहीं जिसके साथ झुलसा हुआ कीड़ा चिपककर रह गया था
रजाई भी ले लीजिए  काफी ठंड है   उसने कहा
नहीं  अभी ज़रूरत नहीं है
मैं बहुत से गर्म कपड़े पहने हूँ
ले लीजिए  नहीं बाद में ठिठुरते रहिएगा
नहीं  ठिठुरूँगा नहीं   मैंने कम्बल गले तक लपेटते हुए कहा   और थोड़ी थोड़ी ठंड महसूस होती रहे  तो अच्छा लगता है
बत्ती बुझा दूँ
कुछ देर बाद उसने पूछा
नहीं  रहने दीजिए
नहीं  बुझा देती हूँ
ठीक से सो जाइए
और उसने उठकर बत्ती बुझा दी
मैं काफी देर अँधेरे में छत की तरफ़ देखता रहा
फिर मुझे नींद आने लगी
शायद रात आधी से ज़्यादा बीत चुकी थी  जब इंजन के भोंपू की आवाज़ से मेरी नींद खुली
वह आवाज़ कुछ ऐसी भारी थी कि मेरे सारे शरीर में एक झुरझुरी सी भर गयी
पिछले किसी स्टेशन पर इंजन बदल गया था
गाड़ी धीरे धीरे चलने लगी तो मैंने सिर थोड़ा ऊँचा उठाया
सामने की सीट ख़ाली थी
वह स्त्री न जाने किस स्टेशन पर उतर गयी थी
इसी स्टेशन पर न उतरी हो  यह सोचकर मैंने खिड़की का शीशा उठा दिया और बाहर देखा
प्लेटफ़ार्म बहुत पीछे रह गया था और बत्तियों की क़तार के सिवा कुछ साफ़ दिखाई नहीं दे रहा था
मैंने शीशा फिर नीचे खींच लिया
अन्दर की बत्ती अब भी बुझी हुई थी
बिस्तर में नीचे को सरकते हुए मैंने देखा कि कम्बल के अलावा मैं अपनी रजाई भी लिये हूँ जिसे अच्छी तरह कम्बल के साथ मिला दिया गया है
गरमी की कई एक सिहरनें एक साथ शरीर में भर गयीं
ऊपर की बर्थ पर लेटा आदमी अब भी उसी तरह ज़ोर ज़ोर से खुर्राटे भर रहा था
कोहरे की वजह से खिड़कियों के शीशे धुँधले पड़ गये थे
 गाड़ी चालीस की रफ़्तार से सुनसान अँधेरे को चीरती चली जा रही थी
 खिड़की से सिर सटाकर भी बाहर कुछ दिखाई नहीं देता था
 फिर भी मैं देखने की कोशिश कर रहा था
 कभी किसी पेड़ की हल्की गहरी रेखा ही गुज़रती नज़र आ जाती तो कुछ देख लेने का सन्तोष होता
 मन को उलझाए रखने के लिए इतना ही काफ़ी था
 आँखों में ज़रा नींद नहीं थी
 गाड़ी को जाने कितनी देर बाद कहीं जाकर रुकना था
 जब और कुछ दिखाई न देता  तो अपना प्रतिबिम्ब तो कम से कम देखा ही जा सकता था
 अपने प्रतिबिम्ब के अलावा और भी कई प्रतिबिम्ब थे
 ऊपर की बर्थ पर सोये व्यक्ति का प्रतिबिम्ब अजब बेबसी के साथ हिल रहा था
 सामने की बर्थ पर बैठी स्त्री का प्रतिबिम्ब बहुत उदास था
 उसकी भारी पलकें पल भर के लिए ऊपर उठतीं  फिर झुक जातीं
 आकृतियों के अलावा कई बार नई नई आवाज़ें ध्यान बँटा देतीं  जिनसे पता चलता कि गाड़ी पुल पर से जा रही है या मकानों की क़तार के पास से गुज़र रही है
 बीच में सहसा इंजन की चीख़ सुनाई दे जाती जिससे अँधेरा और एकान्त और गहरे महसूस होने लगते
मैंने घड़ी में वक़्त देखा
 सवा ग्यारह बजे थे
 सामने बैठी स्त्री की आँखें बहुत सुनसान थीं
 बीच बीच में उनमें एक लहर सी उठती और विलीन हो जाती
 वह जैसे आँखों से देख नहीं रही थी  सोच रही थी
 उसकी बच्ची  जिसे फर के कम्बलों में लपेटकर सुलाया गया था  ज़रा ज़रा कुनमुनाने लगी
 उसकी गुलाबी टोपी सिर से उतर गयी थी
 उसने दो एक बार पैर पटके  अपनी बँधी हुई मुट्ठियाँ ऊपर उठाईं और रोने लगी
 स्त्री की सुनसान आँखें सहसा उमड़ आयीं
 उसने बच्ची के सिर पर टोपी ठीक कर दी और उसे कम्बलों समेत उठाकर छाती से लगा लिया
मगर इससे बच्ची का रोना बन्द नहीं हुआ
 उसने उसे हिलाकर और दुलारकर चुप कराना चाहा  मगर वह फिर भी रोती रही
 इस पर उसने कम्बल थोड़ा हटाकर बच्ची के मुँह में दूध दे दिया और उसे अच्छी तरह अपने साथ सटा लिया
मैं फिर खिड़की से सिर सटाकर बाहर देखने लगा
 दूर बत्तियों की एक क़तार नज़र आ रही थी
 शायद कोई आबादी थी  या सिर्फ़ सडक़ ही थी
 गाड़ी तेज़ रफ़्तार से चल रही थी और इंजन बहुत पास होने से कोहरे के साथ धुआँ भी खिड़की के शीशों पर जमता जा रहा था
 आबादी या सडक़  जो भी वह थी  अब धीरे धीरे पीछे रही जा रही थी
 शीशे में दिखाई देते प्रतिबिम्ब पहले से गहरे हो गये थे
 स्त्री की आँखें मुँद गयी थीं और ऊपर लेटे व्यक्ति की बाँह ज़ोर ज़ोर से हिल रही थी
 शीशे पर मेरी साँस के फैलने से प्रतिबिम्ब और धुँधले हो गये थे
 यहाँ तक कि धीरे धीरे सब प्रतिबिम्ब अदृश्य हो गये
 मैंने तब जेब से रूमाल निकालकर शीशे को अच्छी तरह पोंछ दिया
स्त्री ने आँखें खोल ली थीं और एकटक सामने देख रही थी
 उसके होंठों पर हल्की सी रेखा फैली थी जो ठीक मुस्कराहट नहीं थी
 मुस्कराहट ने बहुत कम व्यक्त उस रेखा में कहीं गम्भीरता भी थी और अवसाद भी जैसे वह अनायास उभर आयी किसी स्मृति की रेखा थी
 उसके माथे पर हल्की सी सिकुडऩ पड़ गयी थी
बच्ची जल्दी ही दूध से हट गयी
 उसने सिर उठाकर अपना बिना दाँत का मुँह खोल दिया और किलकारी भरती हुई माँ की छाती पर मुट्ठियों से चोट करने लगी
 दूसरी तरफ़ से आती एक गाड़ी तेज़ रफ़्तार में पास से गुज़री तो वह ज़रा सहम गयी  मगर गाड़ी के निकलते ही और भी मुँह खोलकर किलकारी भरने लगी
 बच्ची का चेहरा गदराया हुआ था और उसकी टोपी के नीचे से भूरे रंग के हल्के हल्के बाल नज़र आ रहे थे
 उसकी नाक ज़रा छोटी थी  पर आँखें माँ की ही तरह गहरी और फैली हुई थीं
 माँ के गाल और कपड़े नोचकर उसकी आँखें मेरी तरफ घूम गयीं और वह बाँहें हवा में पटकती हुई मुझे अपनी किलकारियों का निशाना बनाने लगी
स्त्री की पलकें उठीं और उसकी उदास आँखें क्षण भर मेरी आँखों से मिली रहीं
 मुझे उस क्षण भर के लिए लगा कि मैं एक ऐसे क्षितिज को देख रहा हूँ जिसमें गहरी साँझ के सभी हल्के गहरे रंग झिलमिला रहे हैं और जिसका दृश्यपट क्षण के हर सौवें हिस्से में बदलता जा रहा है
स्त्री के होंठ भिंच गये और माथे की खाल में थोड़ा खिंचाव आ गया
 उसकी आँखें जैसे अतीत में चली गयीं
 फिर सहसा वहाँ से लौट आयी और वह बोली   नहीं  डरती नहीं
 इसे दरअसल आदत नहीं है
 यह आज तक या तो मेरे हाथों में रही है या नौकरानी के


   और वह उसके सिर पर झुक गयी
 बच्ची उसके साथ सटकर आँखें झपकने लगी
 महिला उसे हिलाती हुई थपकियाँ देने लगी
 बच्ची ने आँखें मूँद लीं
 महिला उसकी तरफ़ देखती हुई जैसे चूमने के लिए होंठ बढ़ाए उसे थपकियाँ देती रही
 फिर एकाएक उसने झुककर उसे चूम लिया
बहुत अच्छी है हमारी बिट्‌टू  झट से सो जाती है   यह उसने जैसे अपने से कहा और मेरी तरफ़ देखा
 उसकी आँखों में एक उदास सा उत्साह भर रहा था
कितनी बड़ी है यह बच्ची
  मैंने पूछा
दस दिन बाद पूरे चार महीने की हो जाएगी   वह बोली   पर देखने में अभी उससे छोटी लगती है
 नहीं
मैंने आँखों से उसकी बात का समर्थन किया
 उसके चेहरे में एक अपनी ही सहजता थी विश्वास और सादगी की
 मैंने सोई हुई बच्ची के गाल को ज़रा सा सहला दिया
 स्त्री का चेहरा और भावपूर्ण हो गया
मेरी आँखें उसके चेहरे से हट गयीं
 बिजली की बत्ती के पास एक कीड़ा उड़ रहा था
मेरे
  मैंने मुस्कराने की कोशिश करते हुए कहा   अभी तो कोई नहीं है  मगर
हमारे ये तो बच्ची को छूते भी नहीं   वह बोली   कभी दो मिनट के लिए भी उठाना पड़ जाए तो झल्लाने लगते हैं
 अब तो ख़ैर वे इस मुसीबत से छूटकर बाहर ही चले गये हैं
  और सहसा उसकी आँखें छलछला आयीं
 रुलाई की वजह से उसके होंठ बिलकुल उस बच्ची जैसे हो गये थे
 फिर सहसा उसके होंठों पर मुस्कराहट लौट आयी जैसा अक्सर सोए हुए बच्चों के साथ होता है
 उसने आँखें झपककर अपने को सहेज लिया और बोली   वे डॉक्टरेट के लिए इंग्लैंड गये हैं
 मैं उन्हें बम्बई में जहाज़ पर चढ़ाकर आ रही हूँ



वैसे छ  आठ महीने की बात है
 फिर मैं भी उनके पास चली जाऊँगी
आप बाद में अकेली जाएँगी
  मैंने पूछा   इससे तो आप अभी साथ चली जातीं
उसके होंठ सिकुड़ गये और आँखें फिर अन्तर्मुख हो गयीं
 वह कई पल अपने में डूबी रही और उसी भाव से बोली   साथ तो नहीं जा सकती थी क्योंकि अकेले उनके जाने की भी सुविधा नहीं थी
 लेकिन उनको मैंने किसी तरह भेज दिया है
 चाहती थी कि उनकी कोई तो चाह मुझसे पूरी हो जाए



दीशी की बाहर जाने की बहुत इच्छा थी



अब छ  आठ महीने मैं अपनी तनख़ाह में से कुछ पैसा बचाऊँगी और थोड़ा बहुत कहीं से उधार लेकर अपने जाने का इन्तज़ाम करूँगी
उसने सोच में डूबती उतराती अपनी आँखों को सहसा सचेत कर लिया और फिर कुछ क्षण शिकायत की नज़र मुझे देखती रही
 फिर बोली   अभी बिट्‌टू भी बहुत छोटी है न
 छ  आठ महीने में यह बड़ी हो जाएगी और मैं भी तब तक थोड़ा और पढ़ लूँगी
 दीशी की बहुत इच्छा है कि मैं एम
ए
 कर लूँ
 मगर मैं ऐसी जड़ और नाकारा हूँ कि उनकी कोई भी चाह पूरी नहीं कर पाती
 इसीलिए इस बार उन्हें भेजने के लिए मैंने अपने सब गहने बेच दिए हैं
 अब मेरे पास बस मेरी बिट्‌टू है  और कुछ नहीं
  और वह बच्ची के सिर पर हाथ फेरती हुई  भरी भरी नज़र से उसे देखती रही
बाहर वही सुनसान अँधेरा था  वही लगातार सुनाई देती इंजन की फक्‌ फक्‌
 शीशे से आँख गड़ा लेने पर भी दूर तक वीरानगी ही वीरानगी नज़र आती थी
मगर उस स्त्री की आँखों में जैसे दुनिया भर की वत्सलता सिमट आयी थी
 वह फिर कई क्षण अपने में डूबी रही
 फिर उसने एक उसाँस लीं और बच्ची को अच्छी तरह कम्बलों में लपेटकर सीट पर लिटा दिया
ऊपर की बर्थ पर लेटा हुआ आदमी खुर्राटे भर रहा था
 एक बार करवट बदलते हुए वह नीचे गिरने को हुआ  पर सहसा हड़बड़ाकर सँभल गया
 फिर कुछ ही देर में वह और ज़ोर से खुर्राटे भरने लगा
लोगों को जाने सफ़र में कैसे इतनी गहरी नींद आ जाती है
  वह स्त्री बोली   मुझे दो दो रातें सफ़र करना हो  तो भी मैं एक पल नहीं सो पाती
 अपनी अपनी आदत होती है
बग़ैर चिन्ता के जी ही नहीं सकते
  और वह हँस दी
 उसकी हँसी का स्वर भी बच्चों जैसा ही था
 उसके दाँत बहुत छोटे छोटे और चमकीले थे
 मैंने भी उसकी हँसी में साथ दिया
मेरी बहुत ख़राब आदत है   वह बोली   मैं बात बेबात के सोचती रहती हूँ
 कभी कभी तो मुझे लगता है कि मैं सोच सोचकर पागल हो जाऊँगी
 ये मुझसे कहते हैं कि मुझे लोगों से मिलना जुलना चाहिए  खुलकर हँसना  बात करना चाहिए  मगर इनके सामने मैं ऐसे गुमसुम हो जाती हूँ कि क्या कहूँ
 वैसे और लोगों से भी मैं ज़्यादा बात नहीं करती लेकिन इनके सामने तो चुप्पी ऐसी छा जाती है जैसे मुँह में ज़बान हो ही नहीं






अब देखिए न  इस वक़्त कैसे लतर लतर बात कर रही हूँ
  और वह मुस्कराई
 उसके चेहरे पर हल्की सी संकोच की रेखा आ गयी
उसकी आँखें पल भर फैली रहीं
 फिर वह गरदन ज़रा झुकाकर बोली   ये कहते हैं कि जिसके मुँह में ज़बान ही न हो  उसके साथ पूरी ज़िन्दगी कैसे काटी जा सकती है
 ऐसे इन्सान में और एक पालतू जानवर में क्या फ़र्क़ है
 मैं हज़ार चाहती हूँ कि इन्हें ख़ुश दिखाई दूँ और इनके सामने कोई न कोई बात करती रहूँ  लेकिन मेरी सारी कोशिशें बेकार चली जाती हैं
 इन्हें फिर गुस्सा आ जाता है और मैं रो देती हूँ
 इन्हें मेरा रोना बहुत बुरा लगता है
  कहते हुए उसकी आँखों में आँसू छलक आये  जिन्हें उसने अपनी साड़ी के पल्ले से पोंछ लिया
मैं बहुत पागल हूँ   वह फिर बोली   ये जितना मुझे टोकते हैं  मैं उतना ही ज़्यादा रोती हूँ
 दरअसल ये मुझे समझ नहीं पाते
 मुझे बात करना अच्छा नहीं लगता  फिर जाने क्यों ये मुझे बात करने के लिए मजबूर करते हैं
  और फिर माथे को हाथ से दबाए हुए बोली   आप भी अपनी पत्नी से ज़बर्दस्ती बात करने के लिए कहते हैं
मैंने पीछे टेक लगाकर कन्धे सिकोड़ लिये और हाथ बगलों में दबाए बत्ती के पास उड़ते कीड़े को देखने लगा
 फिर सिर को ज़रा सा झटककर मैंने उसकी तरफ़ देखा
 वह उत्सुक नज़र से मेरी तरफ़ देख रही थी
मैं
  मैंने मुस्कराने की चेष्टा करते हुए कहा   मुझे यह कहने का कभी मौका ही नहीं मिल पाता
 मैं बल्कि पाँच साल से यह चाह रहा हूँ कि वह ज़रा कम बात किया करे
 मैं समझता हूँ कि कई बार इन्सान चुप रहकर ज़्यादा बात कह सकता है
 ज़बान से कही बात में वह रस नहीं होता जो आँख की चमक से या होंठों के कम्पन से या माथे की एक लकीर से कही गयी बात में होता है
 मैं जब उसे यह समझाना चाहता हूँ  तो वह मुझे विस्तारपूर्वक बात देती है कि ज़्यादा बात करना इन्सान की निश्छलता का प्रमाण है और मैं इतने सालों में अपने प्रति उसकी भावना को समझ ही नहीं सका
 वह दरअसल कॉलेज में लेक्चरर है और अपनी आदत की वजह से घर में भी लेक्चर देती रहती है
ओह
  वह थोड़ी देर दोनों हाथों में अपना मुँह छिपाए रही
 फिर बोली   ऐसा क्यों होता है  यह मेरी समझ में नहीं आता
 मुझे दीशी से यही शिकायत है कि वे मेरी बात नहीं समझ पाते
 मैं कई बार उनके बालों में अपनी उँगलियाँ उलझाकर उनसे बात करना चाहती हूँ  कई बार उनके घुटनों पर सिर रखकर मुँदी आँखों से उनसे कितना कुछ कहना चाहती हूँ
 लेकिन उन्हें यह सब अचछा नहीं लगता
 वे कहते हैं कि यह सब गुडिय़ों का खेल है  उनकी पत्नी को जीता जागता इन्सान होना चाहिए
 और मैं इन्सान बनने की बहुत कोशिश करती हूँ  लेकिन नहीं बन पाती  कभी नहीं बन पाती
 इन्हें मेरी कोई आदत अच्छी नहीं लगती
 मेरा मन होता है कि चाँदनी रात में खेतों में घूमूँ  या नदी में पैर डालकर घंटों बैठी रहूँ  मगर ये कहते हैं कि ये सब आइडल मन की वृत्तियाँ हैं
 इन्हें क्लब  संगीत सभाएँ और डिनर पार्टियाँ अच्छी लगती हैं
 मैं इनके साथ वहाँ जाती हूँ तो मेरा दम घुटने लगता है
 मुझे वहाँ ज़रा अपनापन महसूस नहीं होता
 ये कहते हैं कि तू पिछले जन्म में मेंढकी थी जो तुझे क्लब में बैठने की बजाय खेतों में मेंढकों की आवाज़ें सुनना ज़्यादा अच्छा लगता है
 मैं कहती हूँ कि मैं इस जन्म में भी मेंढकी हूँ
 मुझे बरसात में भीगना बहुत अच्छा लगता है
 और भीगकर मेरा मन कुछ न कुछ गुनगुनाने को कहने लगता है हालाँकि मुझे गाना नहीं आता
 मुझे क्लब में सिगरेट के धुएँ में घुटकर बैठे रहना नहीं अच्छा लगता
 वहाँ मेरे प्राण गले को आने लगते हैं
उस थोड़े से समय में ही मुझे उसके चेहरे का उतार चढ़ाव काफ़ी परिचित लगने लगा था
 उसकी बात सुनते हुए मेरे मन पर हल्की उदासी छाने लगी थी  हालाँकि मैं जानता था कि वह कोई भी बात मुझसे नहीं कह रही वह अपने से बात करना चाहती है और मेरी मौजूदगी उसके लिए सिर्फ़ एक बहाना है
 मेरी उदासी भी उसके लिए न होकर अपने लिए थी  क्योंकि बात उससे करते हुए भी मुख्य रूप से मैं सोच अपने विषय में रहा था
 मैं पाँच साल से मंज़िल दर मंज़िल विवाहित जीवन से गुज़रता आ रहा था रोज़ यही सोचते हुए कि शायद आनेवाला कल ज़िन्दगी के इस ढाँचे को बदल देगा
 सतह पर हर चीज़ ठीक थी  कहीं कुछ ग़लत नहीं था  मगर सतह से नीचे जीवन कितनी कितनी उलझनों और गाँठों से भरा था
 मैंने विवाह के पहले दिनों में ही जान लिया था कि नलिनी मुझसे विवाह करके सुखी नहीं हो सकी  क्योंकि मैं उसकी कोई भी महत्त्वाकांक्षा पूरी करने में सहायक नहीं हो सकता
 वह एक भरा पूरा घर चाहती थी  जिसमें उसका शासन हो और ऐसा सामाजिक जीवन जिसमें उसे महत्त्व का दर्जा प्राप्त हो
 वह अपने से स्वतन्त्र अपने पति के मानसिक जीवन की कल्पना नहीं करती थी
 उसे मेरी भटकने की वृत्ति और साधारण का मोह मानसिक विकृतियाँ लगती थीं जिन्हें वह अपने अधिक स्वस्थ जीवन दर्शन से दूर करना चाहती थी
 उसने इस विश्वास के साथ जीवन आरम्भ किया था कि वह मेरी त्रुटियों की क्षतिपूर्ति करती हुई बहुत शीघ्र मुझे सामाजिक दृष्टि से सफल व्यक्ति बनने की दिशा में ले जाएगी
 उसकी दृष्टि में यह मेरे संस्कारों का दोष था जो मैं इतना अन्तर्मुख रहता था और इधर उधर मिल जुलकर आगे बढऩे का प्रयत्न नहीं करता था
 वह इस परिस्थिति को सुधारना चाहता थी  पर परिस्थिति सुधरने की जगह बिड़ती गयी थी
 वह जो कुछ चाहती थी  वह मैं नहीं कर पाता था और जो कुछ मैं चाहता था  वह उससे नहीं होता था
 इससे हममें अक्सर चख्ï चख्ï होने लगती थी और कई बार दीवारों से सिर टकराने की नौबत आ जाती थी
 मगर यह सब हो चुकने पर नलिनी बहुत जल्दी स्वस्थ हो जाती थी और उसे फिर मुझसे यह शिकायत होती थी कि मैं दो दो दिन अपने को उन साधारण घटनाओं के प्रभाव से मुक्त क्यों नहीं कर पाता
 मगर मैं दो दो दिन क्या  कभी उन घटनाओं के प्रभाव से मुक्त नहीं हो पाता था  औरत को जब वह सो जाती थी  तो घंटों तकिये में मुँह छिपाए कराहता रहता था
 नलिनी आपसी झगड़े को उतना अस्वाभाविक नहीं समझती थी  जितना मेरे रात भर जागने को  और उसके लिए मुझे नर्व टॉनिक लेने की सलाह दिया करती थी
 विवाह के पहले दो वर्ष इसी तरह बीते थे और उसके बाद हम अलग अलग जगह काम करने लगे थे
 हालाँकि समस्या ज्यों की त्यों बनी थी  और जब भी हम इकट्‌ठे होते  वही पुरानी ज़िन्दगी लौट आती थी  फिर भी नलिनी का यह विश्वास अभी कम नहीं हुआ था कि कभी न कभी मेरे सामाजिक संस्कारों का उदय अवश्य होगा और तब हम साथ रहकर सुखी विवाहित जीवन व्यतीत कर सकेंगे
आप कुछ सोच रहे हैं
  उस स्त्री ने अपनी बच्ची के सिर पर हाथ फेरते हुए पूछा
मैंने सहसा अपने को सहेजा और कहा   हाँ  मैं आप ही की बात को लेकर सोच रहा था
 कुछ लोग होते हैं  जिनसे दिखावटी शिष्टाचार आसानी से नहीं ओढ़ा जाता
 आप भी शायद उन्हीं लोगों में से हैं
मैं नहीं जानती   वह बोली   मगर इतना जानती हूँ कि मैं बहुत से परिचित लोगों के बीच अपने को अपरिचित बेगाना और अनमेल अनुभव करती हूँ
 मुझे लगता है कि मुझमें ही कुछ कमी है
 मैं इतनी बड़ी होकर भी वह कुछ नहीं जान समझ पायी  जो लोग छुटपन में ही सीख जाते हैं
 दीशी का कहना है कि मैं सामाजिक दृष्टि से बिलकुल मिसफिट हूँ
आप भी यही समझती हैं
  मैंने पूछा
कभी समझती हूँ  कभी नहीं भी समझती   वह बोली   एक ख़ास तरह के समाज में मैं ज़रूर अपने को मिसफिट अनुभव करती हूँ
 मगर


कुछ ऐसे लोग भी हैं जिनके बीच जाकर मुझे बहुत अच्छा लगता है
 ब्याह से पहले मैं दो एक बार कॉलेज की पार्टियों के साथ पहाड़ों पर घूमने के लिए गयी थी
 वहाँ सब लोगों को मुझसे यही शिकायत होती थी कि मैं जहाँ बैठ जाती हूँ  वहीं की हो सकती हूँ
 मुझे पहाड़ी बच्चे बहुत अच्छे लगते थे
 मैं उनके घर के लोगों से भी बहुत जल्दी दोस्ती कर लेती थी
 एक पहाड़ी परिवार की मुझे आज तक याद है
 उस परिवार के बच्चे मुझसे इतना घुल मिल गये थे कि मैं बड़ी मुश्किल से उन्हें छोडक़र उनके यहाँ से चल पायी थी
 मैं कुल दो घंटे उन लोगों के पास रही थी
 दो घंटे में मैंने उन्हें नहलाया धुलाया भी  और उनके साथ खेलती भी रही
 बहुत ही अच्छे बच्चे थे वे
 हाय  उनके चहरे इतने लाल थे कि क्या कहूँ
 मैंने उनकी माँ से कहा कि वह अपने छोटे लडक़े किशनू को मेरे साथ भेज दे
 वह हँसकर बोली कि तुम सभी को ले जाओ  यहाँ कौन इनके लिए मोती रखे हैं
 यहाँ तो दो साल में इनकी हड्डियाँ निकल आएँगी  वहाँ खा पीकर अच्छे तो रहेंगे
 मुझे उसकी बात सुनकर रुलाई आने को हुई



मैं अकेली होती  तो शायद कई दिनों के लिए उन लोगों के पास रह जाती
 ऐसे लोगों में जाकर मुझे बहुत अच्छा लगता है



अब तो आपको भी लग रहा होगा कि कितनी अजीब हूँ मैं
 ये कहा करते हैं कि मुझे किसी अच्छे मनोविद्‌ से अपना विश्लेषण कराना चाहिए  नहीं तो किसी दिन मैं पागल होकर पहाड़ों पर भटकती फिरूँगी
यह तो अपनी अपनी बनावट की बात है   मैंने कहा   मुझे खुद आदिम संस्कारों के लोगों के बीच रहना बहुत अच्छा लगता है
 मैं आज तक एक जगह घर बनाकर नहीं रह सका और न ही आशा है कि कभी रह सकूँगा
 मुझे अपनी ज़िन्दगी की जो रात सबसे ज़्यादा याद आती है  वह रात मैंने पहाड़ी गूजरों की एक बस्ती में बिताई थी
 उस रात उस बस्ती में एक ब्याह था  इसलिए सारी रात वे लोग शराब पीते और नाचते गाते रहे
 मुझे बहुत हैरानी हुई जब मुझे बताया गया कि वही गूजर दस दस रुपये के लिए आदमी का ख़ून भी कर देते हैं
आपको सचमुच इस तरह की ज़िन्दगी अच्छी लगती है
  उसने कुछ आश्चर्य और अविश्वास के साथ पूछा
आपको शायद ख़ुशी हो रही है कि पागल होने की उम्मीदवार आप अकेली ही नहीं हैं   मैंने मुस्कराकर कहा
 वह भी मुस्कराई
 उसकी आँखें सहसा भावनापूर्ण हो उठीं
 उस एक क्षण में मुझे उन आँखों में न जाने कितनी कुछ दिखाई दिया करुणा  क्षोभ  ममता  आर्द्रता  ग्लानि  भय  असमंजस और स्नेह
 उसके होंठ कुछ कहने के लिए काँपे  लेकिन काँपकर ही रह गये
 मैं भी चुपचाप उसे देखता रहा
 कुछ क्षणों के लिए मुझे महसूस हुआ कि मेरा दिमाग़ बिलकुल ख़ाली है और मुझे पता नहीं कि मैं क्या कर रहा था और आगे क्या कहना चाहता था
 सहसा उसकी आँखों में फिर वही सूनापन भरने लगा ओर क्षण भर में ही वह इतना बढ़ गया कि मैंने उसकी तरफ़ से आँखें हटा लीं
गाड़ी की रफ़्तार धीमी हो रही थी
 कोई स्टेशन आ रहा था
 दो एक बत्तियाँ तेज़ी से निकल गयीं
 मैंने खिड़की का शीशा उठा दिया
 बाहर से आती ब र्फानी हवा के स्पर्श ने स्नायुओं को थोड़ा सचेत कर दिया
 गाड़ी एक बहुत नीचे प्लेटफार्म के पास आकर खड़ी हो रही थी
मैंने चौंककर देखा कि वह अपनी टोकरी में से काँच का गिलास निकालकर अनिश्चित भाव से हाथ में लिये हैं
 उसके चेहरे की रेखाएँ पहले से गहरी हो गयी थीं
पानी आपको पीने के लिए चाहिए
  मैंने पूछा
हाँ
 कुल्ला करूँगी और पिऊँगी भी
 न जाने क्यों होंठ कुछ चिपक से रहे हैं
 बाहर इतनी ठंड है  फिर भी
मैंने गिलास उसके हाथ से ले लिया और जल्दी से प्लेटफ़ार्म पर उतर गया
 न जाने कैसा मनहूस स्टेशन था कि कहीं पर भी कोई इन्सान नज़र नहीं आ रहा था
 प्लेटफ़ार्म पर पहुँचते ही हवा के झोंकों से हाथ पैर सुन्न होने लगे
 मैंने कोट के कॉलर ऊँचे कर लिये
 प्लेटफ़ार्म के जंगले के बाहर से फैलकर ऊपर आये दो एक पेड़ हवा में सरसरा रहे थे
 इंजन के भाप छोडऩे से लम्बी शूँ ऊँ की आवाज़ सुनाई दे रही थी
 शायद वहाँ गाड़ी सिग्नल न मिलने की वजह से रुक गयी थी
दूर कई डिब्बे पीछे एक नल दिखाई दिया  तो मैं तेज़ी से उस तरफ़ चल दिया
 ईंटों के प्लेटफ़ार्म पर अपने जूते का शब्द मुझे बहुत अजीब सा लगा
 मैंने चलते चलते गाड़ी की तरफ़ देखा
 किसी खिड़की से कोई चेहरा बाहर नहीं झाँक रहा था
 मैं नल के पास जाकर गिलास में पानी भरने लगा
 तभी हल्की सी सीटी देकर गाड़ी एक झटके के साथ चल पड़ी
 मैं भरा हुआ पानी का गिलास लिये अपने डिब्बे की तरफ़ दौड़ा
 दौड़ते हुए मुझे लगा कि मैं उस डिब्बे तक नहीं पहुँच पाऊँगा और सर्दी में उस अँधेरे और सुनसान प्लेटफ़ार्म पर ही मुझे बिना सामान के रात बितानी होगी
 यह सोचकर मैं और तेज़ दौडऩे लगा
 किसी तरह अपने डिब्बे के बराबर पहुँच गया
 दरवाज़ा खुला था और वह दरवाज़े के पास खड़ी थी
 उसने हाथ बढ़ाकर गिलास मुझसे ले लिया
 फुटबोर्ड पर चढ़ते हुए एक बार मेरा पैर ज़रा सा फिसला  मगर अगले ही क्षण मैं स्थिर होकर खड़ा हो गया
 इंजन तेज़ होने की कोशिश में हल्के हल्के झटके दे रहा था और ईंटों के प्लेटफ़ार्म की जगह अब नीचे अस्पष्ट गहराई दिखाई देने लगी थी
अन्दर आ जाइए   उसके ये शब्द सुनकर मुझे एहसास हुआ कि मुझे फुटबोर्ड से आगे भी कहीं जाना है
 डिब्बे के अन्दर क़दम रखा  तो मेरे घुटने ज़रा ज़रा काँप रहे थे
अपनी जगह पर आकर मैंने टाँगें सीधी करके पीछे टेक लगा लीं
 कुछ पल बाद आँखें खोलीं तो लगा कि वह इस बीच मुँह धो आयी है
 फिर भी उसके चेहरे पर मुर्दनी सी छा रही थी
 मेरे होंठ सूख रहे थे  फिर भी मैं थोड़ा मुस्कराया
क्या बात है  आपका चेहरा ऐसा क्यों हो रहा है
  मैंने पूछा
मैं कितनी मनहूस हूँ


   कहकर उसने अपना निचला होंठ ज़रा सा काट लिया
नहीं
 मैं हूँ ही ऐसी


   वह बोली   ज़िन्दगी में हर एक को दु ख ही दिया है
 अगर कहीं आप न चढ़ पाते
तो
  उसने होंठ ज़रा सिकोड़े   तो मुझे पता नहीं


पर
उसने ख़ामोश रहकर आँखें झुका लीं
 मैंने देखा कि उसकी साँस जल्दी जल्दी चल रही है
 महसूस किया कि वास्तविक संकट की अपेक्षा कल्पना का संकट कितना बड़ा और ख़तरनाक होता है
 शीशा उठा रहने से खिड़की से ठंडी हवा आ रही थी
 मैंने खींचकर शीशा नीचे कर दिया
आप क्यों गये थे पानी लाने के लिए
 आपने मना क्यों नहीं कर दिया
  उसने पूछा
मैं तो मूर्ख हूँ  कुछ भी कह देती हूँ
 आपको तो सोचना चाहिए था
आप भी कहेंगे  कैसी लडक़ी है   उसने आन्तरिक भाव के साथ कहा
  सच कहती हूँ  मुझे ज़रा अक्ल नहीं है
 इतनी बड़ी हो गयी हूँ  पर अक्ल रत्ती भर नहीं है सच
आप हँस क्यों रहे हैं
  उसके स्वर में फिर शिकायत का स्पर्श आ गया
मुझे हँसने की आदत है
  मैंने कहा
गाड़ी की रफ़्तार फिर तेज़ हो रही थी
 ऊपर की बर्थ पर लेटा आदमी सहसा हड़बड़ाकर उठ बैठा और ज़ोर ज़ोर से खाँसने लगा
 खाँसी का दौरा शान्त होने पर उसने कुछ पल छाती को हाथ में दबाये रखा  फिर भारी आवाज़ में पूछा   क्या बजा है
कुल पौने बारह
  उसने निराश स्वर में कहा और फिर लेट गया
 कुछ ही देर में वह फिर खुर्राटे भरने लगा
आप भी थोड़ी देर सो जाइए
  वह पीछे टेक लगाए शायद कुछ सोच रही थी या केवल देख रही थी
मैंने आपसे कहा था न मुझे गाड़ी में नींद नहीं आती
 आप सो जाइए
मैंने लेटकर कम्बल ले लिया
 मेरी आँखें देर तक ऊपर की बत्ती को देखती रहीं जिसके साथ झुलसा हुआ कीड़ा चिपककर रह गया था
नहीं  अभी ज़रूरत नहीं है
 मैं बहुत से गर्म कपड़े पहने हूँ
बत्ती बुझा दूँ
  कुछ देर बाद उसने पूछा
नहीं  बुझा देती हूँ
 ठीक से सो जाइए
  और उसने उठकर बत्ती बुझा दी
 मैं काफी देर अँधेरे में छत की तरफ़ देखता रहा
 फिर मुझे नींद आने लगी
शायद रात आधी से ज़्यादा बीत चुकी थी  जब इंजन के भोंपू की आवाज़ से मेरी नींद खुली
 वह आवाज़ कुछ ऐसी भारी थी कि मेरे सारे शरीर में एक झुरझुरी सी भर गयी
 पिछले किसी स्टेशन पर इंजन बदल गया था
गाड़ी धीरे धीरे चलने लगी तो मैंने सिर थोड़ा ऊँचा उठाया
 सामने की सीट ख़ाली थी
 वह स्त्री न जाने किस स्टेशन पर उतर गयी थी
 इसी स्टेशन पर न उतरी हो  यह सोचकर मैंने खिड़की का शीशा उठा दिया और बाहर देखा
 प्लेटफ़ार्म बहुत पीछे रह गया था और बत्तियों की क़तार के सिवा कुछ साफ़ दिखाई नहीं दे रहा था
 मैंने शीशा फिर नीचे खींच लिया
 अन्दर की बत्ती अब भी बुझी हुई थी
 बिस्तर में नीचे को सरकते हुए मैंने देखा कि कम्बल के अलावा मैं अपनी रजाई भी लिये हूँ जिसे अच्छी तरह कम्बल के साथ मिला दिया गया है
 गरमी की कई एक सिहरनें एक साथ शरीर में भर गयीं
