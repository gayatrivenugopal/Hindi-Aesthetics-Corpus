काले सूटवाला आदमी  जो कि पुरुष एक  पुरुष दो  पुरुष तीन तथा पुरुष चार की भूमिकाओं में भी है
 उम्र लगभग उनचास पचास
 चेहरे की शिष्टता में एक व्यंग्य
 के रूप में वेशान्तर   पतलून कमीज
 जिंदगी से अपनी लड़ाई हार चुकने की छटपटाहट लिए
 के रूप में   पतलून और बंद गले का कोट
 अपने आपसे संतुष्ट  फिर भी आशंकित
  के रूप में   पतलून टीशर्ट
 हाथ में सिगरेट का डिब्बा
 लगातार सिगरेट पीता
 अपनी सुविधा के लिए जीने का दर्शन पूरे हाव भाव में
 के रूप में   पतलून के साथ पुरानी कोट का लंबा कोट
 चेहरे पर बुजु़र्ग होने का खासा एहसास
 काइयाँपन
उम्र चालीस को छूती
 चेहरे पर यौवन की चमक और चाह फिर भी शेष
 ब्लाउज और साड़ी साधारण होते हुए भी सुरुचिपूर्ण
 दूसरी साड़ी विशेष अवसर की
उम्र बीस से ऊपर नहीं
 भाव में परिस्थितियों से संघर्ष का अवसाद और उतावलापन
 कभी कभी उम्र से बढ़ कर बड़प्पन
 साड़ी   माँ से साधारण
 पूरे व्यक्तित्व में एक बिखराव
उम्र बारह और तेरह के बीच
 भाव  स्वर  चाल हर चीज में विद्रोह
 फ्रॉक चुस्त  पर एक मोजे में सूराख
उम्र इक्कीस के आसपास
 पतलून के अंदर दबी भड़कीली बुश्शर्ट धुल धुल कर घिसी हुई
 चेहरे से  यहाँ तक कि हँसी से भी  झलकती खास तरह की कड़वाहट

फिर एक बार  फिर से वही शुरुआत
मैं नहीं जानता आप क्या समझ रहे हैं मैं कौन हूँ और क्या आशा कर रहे हैं मैं क्या कहने जा रहा हूँ
 आप शायद सोचते हों कि मैं इस नाटक में कोई एक निश्चित इकाई हूँ   अभिनेता  प्रस्तुतकर्ता  व्यवस्थापक या कुछ और  परंतु मैं अपने संबंध में निश्चित रूप से कुछ भी नहीं कह सकता   उसी तरह जैसे इस नाटक के संबंध में नहीं कह सकता
 क्योंकि यह नाटक भी अपने में मेरी ही तरह अनिश्चित है
 अनिश्चित होने का कारण यह है कि


परंतु कारण की बात करना बेकार है
 कारण हर चीज का कुछ न कुछ होता है  हालाँकि यह आवश्यक नहीं कि जो कारण दिया जाए  वास्तविक कारण वही हो
 और जब मैं अपने ही संबंध में निश्चित नहीं हूँ  तो और किसी चीज के कारण अकारण के संबंध में निश्चित कैसे हो सकता हूँ
मैं वास्तव में कौन हूँ 
   यह एक ऐसा सवाल है जिसका सामना करना इधर आ कर मैंने छोड़ दिया है जो मैं इस मंच पर हूँ  वह यहाँ से बाहर नहीं हूँ और जो बाहर हूँ


ख़ैर  इसमें आपकी क्या दिलचस्पी हो सकती है कि मैं यहाँ से बाहर क्या हूँ 
 शायद अपने बारे में इतना कह देना ही काफी है कि सड़क के फुटपाथ पर चलते आप अचानक जिस आदमी से टकरा जाते हैं  वह आदमी मैं हूँ
 आप सिर्फ घूर कर मुझे देख लेते हैं   इसके अलावा मुझसे कोई मतलब नहीं रखते कि मैं कहाँ रहता हूँ  क्या काम करता हूँ  किस किससे मिलता हूँ और किन किन परिस्थितियों में जीता हूँ
 आप मतलब नहीं रखते क्योंकि मैं भी आपसे मतलब नहीं रखता  और टकराने के क्षण में आप मेरे लिए वही होते हैं जो मैं आपके लिए होता हूँ
 इसलिए जहाँ इस समय मैं खड़ा हूँ  वहाँ मेरी जगह आप भी हो सकते थे
 दो टकरानेवाले व्यक्ति होने के नाते आपमें और मुझमें  बहुत बड़ी समानता है
 यही समानता आपमें और उसमें  उसमें और उस दूसरे में  उस दूसरे में और मुझमें


बहरहाल इस गणित की पहेली में कुछ नहीं रखा है
 बात इतनी है कि विभाजित हो कर मैं किसी न किसी अंश में आपमें से हर एक व्यक्ति हूँ और यही कारण है कि नाटक के बाहर हो या अंदर  मेरी कोई भी एक निश्चित भूमिका नहीं है
मैंने कहा था  यह नाटक भी मेरी ही तरह अनिश्चित है
 उसका कारण भी यही है कि मैं इसमें हूँ और मेरे होने से ही सब कुछ इसमें निर्धारित या अनिर्धारित है
 एक विशेष परिवार  उसकी विशेष परिस्थितियाँ 
 परिवार दूसरा होने से परिस्थितियाँ बदल जातीं  मैं वही रहता
 इसी तरह सब कुछ निर्धारित करता
 इस परिवार की स्त्री के स्थान पर कोई दूसरी स्त्री किसी दूसरी तरह से मुझे झेलते   या वह स्त्री मेरी भूमिका ले लेती और मैं उसकी भूमिका ले कर उसे झेलता
 नाटक अंत तक फिर भी इतना ही अनिश्चित बना रहता और यह निर्णय करना इतना ही कठिन होता कि इसमें मुख्य भूमिका किसकी थी   मेरी  उस स्त्री की  परिस्थितियों की  या तीनों के बीच से उठते कुछ सवालों की
पर हो सकता है  मैं एक अनिश्चित नाटक में एक अनिश्चित पात्र होने की सफाई भर पेश कर रहा हूँ
 हो सकता है  यह नाटक एक निश्चित रूप ले सकता हो   किन्हीं पात्रों को निकाल देने से  दो एक पात्र और जोड़ देने से  कुछ भूमिकाएँ बदल देने से  या परिस्थितियों में थोड़ा हेर फेर कर देने से
 हो सकता है  आप पूरा देखने के बाद  या उससे पहले ही  कुछ सुझाव दे सकें इस संबंध में
 इस अनिश्चित पात्र से आपकी भेंट इस बीच कई बार होगी
ओह् होह् होह् होह् 
  फिर घर में कोई नहीं
  किन्नी 



होगी ही नहीं  जवाब कहाँ से दे 
  यह हाल है इसका
  फिर फाड़ लाई एक और किताब 
 जरा शरम नहीं कि रोज रोज कहाँ से पैसे आ सकते हैं नयी किताबों के लिए 
   और अशोक बाबू यह कमाई करते रहे हैं दिन भर 
  एलिजाबेथ टेलर


आड्रेबर्न


शर्ले मैक्लेन
बड़े साहब वहाँ अपनी कारगुजारी कर गए हैं
दिन भर घर पर रह कर आदमी और कुछ नहीं  तो अपने कपड़े तो ठिकाने पर रख ही सकता है
इतना तक नहीं कि चाय पी है  तो बरतन रसोईघर में छोड़ आएँ
 मैं ही आ कर उठाऊँ  तो उठाऊँ
आ गईं दफ्तर से 
 लगता है  आज बस जल्दी मिल गई
यह अच्छा है कि दफ्तर से आओ  तो कोई घर पर दिखे ही नहीं
 कहाँ चले गए थे तुम
कहीं नहीं
 यहीं बाहर था   मार्केट में
पता नहीं यह क्या तरीका है इस घर का 
 रोज आने पर पचास चीजें यहाँ वहाँ बिखरी मिलती हैं
लाओ  मुझे दे दो
अब क्या देदूँ 
 पहले खुद भी तो देख सकते थे
चाय किस किसने पी थी
अकेले मैंने
तो अकेले के लिए क्या जरूरी था कि पूरी ट्रे की ट्रे 


 किन्नी को दूध दे दिया था
वह मुझे दिखी ही नहीं अब तक
दिखे तब न जो घर पर रहे कोई
मैं बस थोड़ी देर के लिए निकला था बाहर
मुझे क्या पता कितनी देर के लिए निकले थे



वह आज फिर आएगा अभी थोड़ी देर में
 तब तो घर पर रहोगे तुम
कौन आएगा 
 सिंघानिया
उसे किसी के यहाँ के खाना खाने आना है इधर
 पाँच मिनट के लिए यहाँ भी आएगा
मुझे यह आदत अच्छी नहीं लगती तुम्हारी
 कितनी बार कह चुकी हूँ
तुम्हीं ने कहा होगा आने के लिए
कहना फर्ज नहीं बनता मेरा 
 आखिर बॉस है मेरा
बॉस का मतलब यह थोड़े ही है न कि
तुम ज्यादा जानते हो 
 काम तो मैं ही करती हूँ उसके मातहत
किस वक्त आएगा
पता नहीं जब गुजरेगा इधर से
यह अच्छा है
लोगों को ईर्ष्या है मुझसे  कि दो बार मेरे यहाँ आ चुका है
 आज तीसरी बार आएगा
तो लोगों को भी पता है वह आता है यहाँ
क्यों  बुरी बात है
मैंने कहा है बुरी बात है 
 मैं तो बल्कि कहता हूँ  अच्छी बात है
तुम जो कहते हो  उसका सब मतलब समझ में आता है मेरी
तो अच्छा यही है कि मैं कुछ न कह कर चुप रहा करूँ
 अगर चुप रहता हूँ  तो
तुम चुप रहते हो
 और न कोई
पहले जब जब आया है वह  मैंने कुछ कहा है तुमसे
अपनी शरम के मारे 
 कि दोनों बार तुम घर पर नहीं रहे
उसमें क्या है 
 आदमी को काम नहीं हो सकता बाहर
वह तो आज भी हो जाएगा तुम्हें
जाना तो है आज भी मुझे


पर तुम जरूरी समझो मेरा यहाँ रहना  तो
मेरे लिए रुकने की जरूरत नहीं
  तुम्हें और प्याली चाहिए चाय की 
 मैं बना रही हूँ अपने लिए
बना रही हो तो बना लेना एक मेरे लिए भी
सुनो
उसका क्या हुआ


वह जो हड़ताल होनेवाली थी तुम्हारे दफ्तर में
जब होगी पता चल ही जाएगा तुम्हें
पर होगी भी
तुम उसी के इंतजार में हो क्या
हड़तालें तो आजकल सभी जगह हो रही हैं
 इसमें देखो
तुम्हें सचमुच कहीं जाना है क्या
 कहाँ जाने की बात कर रहे थे तुम
सोच रहा था  जुनेजा के यहाँ हो आता
ओऽऽ जुनेजा के यहाँ 



हो आओ
फिलहाल उसे देने के लिए पैसा नहीं है  तो कम से कम मुँह तो उसे दिखाते रहना चाहिए
हाँऽऽ  दिख आओ मुँह जा कर
वह छह महीने बाहर रह कर आया है
 हो सकता है  कोईनया कारोबार चलाने की सोच रहा हो जिसमें मेरे लिए
तुम्हारे लिए तो पता नहीं क्या क्या करेगा वह जिंदगी में
 पहले ही कुछ कम नहीं किया है
इतनी गर्द भरी रहती है हर वक्त इस घर में 
 पता नहीं कहाँ से चली आती है
तुम नाहक कोसती रहती हो उस आदमी को
 उसने तो अपनी तरफ से हमेशा मेरी मदद ही की है
न करता मदद  तो उतना नुकसान तो न होता जितना उसके मदद करने से हुआ है
तो नहीं जाता मै 
 अपने अकेले के लिए जाना है मुझे
 अब तक तकदीर ने साथ नहीं दिया तो इसका यह मतलब तो नहीं कि
यहाँ से उठ जाओ
 मुझे झाड़ लेने दो जरा
उस कुरसी पर चले जाओ
 वह साफ हो गई है
पहली बार प्रेस में जो हुआ सो हुआ
 दूसरी बार फिर क्या हो गया 
 वही पैसा जुनेजा ने लगाया  वही तुमने गाया
 एक ही फैक्टरी लगी  एक ही जगह जमा खर्च हुआ
 फिर भी तकदीर ने उसका साथ दे दिया  तुम्हारा नहीं दिया
तुम तो ऐसी बात करती हो जैसे
खड़े क्यों हो गए
क्यों  मैं खड़ा नहीं हो सकता
हो तो सकते हो पर घर के अंदर ही
मेरी जगह तुम हिस्सेदार होती न फैक्टरी की  तो तुम्हें पता चल जाता कि
पता तो मुझे तब भी चल ही रहा है
 नहीं चल रहा
उन दिनों पैसा लिया था फैक्टरी से 
 जो कुछ लगाया था  यह सारा तो शुरू में ही निकाल निकाल कर खा लिया और
किसने खा लिया 
 मैंने
नहीं  मैंने 
 पता है कितना खर्च था उन दिनों इस घर का  चार सौ रुपए महीने का मकान था
 टैक्सियों में आना जाना होता था
 किस्तों पर फ्रिज खरीदा गया था
 लड़के लड़की की कान्वेंट की फीसें जाती थीं
शराब आती थी
 दावतें उड़ती थीं
 उन सब पर पैसा तो खर्च होता ही था
तुम लड़ना चाहती हो
तुम लड़ भी सकते हो इस वक्त  ताकि उसी बहाने चले जाओ घर से




वह आदमी आएगा  तो जाने क्या सोचेगा कि क्यों हर बार इसके आदमी को कोई न कोई काम हो जाता है बाहर
 शायद समझे कि मैं ही जान बूझ कर भेज देती हूँ
वह मुझसे तय करके आता नहीं कि मैं उसके लिए मौजूद रहा करूँ घर पर
कह दूँगी  आगे से तय करके आया करे तुमसे
 तुम इतने बिजी आदमी जो हो
 पता नहीं कब किस बोर्ड की मीटिंग में जाना पड़ जाए
तुम तो बस आमादा ही रहती हो हर वक्त
अब जुनेजा आ गया है न लौट कर  तो रहा करना फिर तीन तीन दिन घर से गायब
तुम फिर वही बात उठाना चाहती हो 
 अगर रहा भी हूँ कभी तीन दिन घर से बाहर  तो आखिर किस वजह से
वजह का पता तो तुम्हें पता होगा या तुम्हारे लड़के को
 वह भी तीन तीन दिन दिखाई नहीं देता घर पर
तुम मेरा मुकाबला उससे करती हो
नहीं  उसका मुकाबला तुमसे करती हूँ
 जिस तरह तुमने ख्वार की अपनी जिंदगी  उसी तरह वह भी
और लड़की तुम्हारी
 उसने अपनी जिंदगी ख्वार करने की सीख किससे ली है 
  मैंने तो कभी किसी के साथ घर से भागने की बात नहीं सोची थी
तुम कहना क्या चाहते हो
कहना क्या है


जा कर चाय बना लो  पानी हो गया होगा
मुझे भी पता है  पानी हो गया होगा 
 मैं जब भी किसी को बुलाती हूँ यहाँ  मुझे पता होता है तुम यही सब बातें करोगे
हूँ हूँ हूँ हूँ
वैसे हजार बार कहोगे लड़के की नौकरी के लिए किसी से बात क्यों नही करती
 और जब मैं मौका निकलती हूँ उसके लिए तो
हाँ  सिंघानिया तो लगवा ही देगा जरूर
 इसीलिए बेचारा आता है यहाँ चल कर
शुक्र नहीं मानते कि इतना बड़ा आदमी  सिर्फ एक बार कहने भर से
मैं नहीं शुक्र मनाता 
 जब जब किसी नए आदमी का आना  जाना शुरू होता है यहाँ  मैं हमेशा शुक्र मानता हूँ
 पहले जगमोहन आया करता था
 फिर मनोज आने लगा था
और क्या क्या बात रह गई है कहने को बाकी 
 वह भी कह डालो जल्दी से
क्योंजगमोहन का नाम मेरी जबान पर आया नहीं कि तुम्हारे हवास गुम होने शुरू हुए
जितने नाशुक्रे आदमी तुम हो  उससे तो मन करता है कि आज ही मैं
ममा
बिन्नी आई है बाहर
फिर उसी तरह आई होगी
जा कर देख लोगे क्या चाहिए उसे
ममा  टूटे पचास पैसे देना जरा
पचास पैसे है न तुम्हारी जेब में 
 होगे तो सही दूध के पैसों से बचेहुए
मैंने सिर्फ पाँच पैसे खर्च किए हैं अपने पर


 इस अखबार के
बैठ तू
ममा कहाँ हैं
उधर होगी रसोई में
क्या हाल हैं तेरे
ठीक हैं
चाय लेगी
अभी नहीं  पहले हाथ मुँह धो लूँ गुसलखाने में जा कर
 सारा जिस्म इस तरह चिपचिपा रहा है कि बस
तेरी आँखें ऐसी क्यों हो रही है
कैसी हो रही हैं
पता नहीं कैसी हो रही हैं
तुम्हें ऐसे ही लग रहा
 मैं अभी आती हूँ हाथ मुँह धो कर
मुझे तो यह उसी तरह आई लगती है
चाय ले लो
इस बार कुछ समान भी नहीं है साथ में
हो सकता है
 थोड़ी देर के लिए आई हो
पर्स में केवल एक ही रुपया था
 स्कूटर रिक्शा का पूरा
किराया भी नहीं
क्या पता कहीं और से आ रही हो
तुम हमेशा बात को ढँकने की कोशिश क्यों करती हो 
 एक बार इससे पूछती क्यों नहीं खुल कर
क्या पूछूँ
यह मैं बताऊँगा तुम्हें
मेरी उस आदमी के बारे में कभी अच्छी राय नहीं थी
 तुम्हीं ने हवा बाँध रखी थी कि मनोज यह है  वह है   जाने क्या है 
 तुम्हारी शह से उसका घर में आना जाना न होता  तो क्या यह नौबत आती कि लड़की उसके साथ जा कर बाद में इस तरह
तो खुद ही क्यों नहीं पूछ लेते उससे जो पूछना चाहते हो
मैं कैसे पूछ सकता हूँ
क्यों नहीं पूछ सकते
मेरा पूछना इसलिए गलत है कि
तुम्हारा कुछ भी करना किसी न किसी वजह से गलत होता है
 मुझे पता नहीं है
तुम्हें सब पता है 
 अगर सब कुछ मेरे कहने से होता इस घर में
तो पता नहीं और क्या बर्बादी हुई होती
 जो दो रोटी आज मिल जाती है मेरी नौकरी से  वह भी नहीं मिल पाती
 लड़की भी घर में रह कर ही बुढ़ा जाती  पर यह न सोचा होता किसी ने कि
वह आ रहीहै
ठंडे पानी के छींटे मुँह पर मारे  तो कुछ होश आया
 आजकल के दिनों में तो बस



    क्या बात है  ममा
 आप लोग इस तरह क्यों देख रहे हैं मुझे
मैं प्यालियाँ रख कर आ रही हूँ अंदर से
क्या बात है  डैडी
बात 



बात कुछ भी नहीं
है तो सही कुछ न कुछ बात
ऐसे ही तेरी ममा कुछ कह रही थी
क्या कह रही थीं
मतलब वह नहीं  मैं कह रहा था उससे
क्या कह रहे थे
तेरे बारे में बात कर रहा था
क्या बात कर रहे थे
वह आ गई है  खुद ही बता देगी तुझे
डैडी मेरे में क्या बात कर रहे थे  ममा
उन्हीं से क्यों नहीं पूछती
वे कहते है कि तुम बतलाओगी और तुम कहती हो उन्हीं से क्यों नहीं पूछती
तेरे डैडी तुमसे यह जानना चाहते हैं कि
अगर तुम अपनी तरफ से नहीं जानना चाहतीं तो रहने दो
पर बात ऐसी है क्या जानने की
बात सिर्फ इतनी है कि जिस तरह से तू आजकल आती है वहाँ से  उससे इन्हें कहीं लगता है कि
तुम्हें जैसे नहीं लगता
क्या लगता है
कि कुछ है जो तू अपने मन में छिपाए रखती है  हमें नहीं बतलाती
मेरी किस बात से लगता है ऐसा
अब कहो न इसके सामने वह सब  जो मुझसे कह रहे थे
तुमने शुरू की है बात  तुम्हीं पूरा कर डालो अब
मैं तुमसे एक सीधा सवाल पूछ सकती हूँ
जरूर पूछ सकती हो
तू खुश है वहाँ पर
हाँ  बहुत खुश हूँ
सचमुच खुश है
और क्या ऐसे ही कह रही हूँ
यह तो कोई जवाब नहीं है
तो जवाब क्या तभी होता है अगर मैं कहती कि मैं खुश नहीं हूँ  बहुत दुखी हूँ
आदमी जो जवाब दे  उसके चेहरे से भी तो झलकना चाहिए
मेरे चेहरे से क्या झलकता है 
 कि मुझे तपेदिक हो गया है
 मैं घुल घुल कर मरी जा रही हूँ
एक तपेदिक ही होता है बस आदमी को
तो और क्या क्या होता है 
 आँख से दिखाई देना बंद हो जाता है
 नाक कान तिरछे हो जाते हैं 
 होंठ झाड़ कर गिर जाते हैं 
 मेरे चेहरे से ऐसा क्या नजर आता है आपको
तेरी माँ ने तुझसे पूछा है  तू उसी से बात कर
 मैं इस मारे कभी पड़ता ही नहीं इन चीजों में
अच्छा  छोड़ अब इस बात को
 आगे से यह सवाल मैं नहीं पूछूँगी तुझसे
पूछने में रखा भी क्या है  ममा 
 जिंदगी किसी तरह कटती ही चलती है हर आदमी की
यह हुआ कुछ जवाब
तुम चुप नहीं रह सकते थोड़ी देर
मैं क्या कह रहा हूँ 
 चुप ही बैठा हूँ यहाँ
  नाले का बाँध पूरा करने के लिए बारह साल के लड़के की बलि  आप चाहे जो कह ले  मेरे मुँह से एक लफ्ज भी न निकले
  उदयपुर में मड्ढा गाँव में बाँध के ठेकेदार का अमानुषिक कृत्य
  हद होती है हर चीज की
यहाँ बैठ
सच सच बता  तुझे वहाँ किसी चीज की शिकायत है
शिकायत किसी चीज की नहीं
तो
और हर चीज की है
फिर भी कोई खास बात
खास बात कोई भी नहीं
और सभी बातें खास हैं
जैसे
जैसे


 सभी बातें
तो मेरा मतलब है कि
मेरा मतलब है


कि शादी से पहले मुझे लगता था कि मनोज को बहुत अच्छी तरह जानती हूँ
 पर अब आ कर


अब आ कर लगाने लगा है कि वह जानना बिलकुल जानना नहीं था
हूँ 



 तो क्या उसके चरित्र में कुछ ऐसा है जो
नहीं
 उसके चरित्र में ऐसा कुछ नहीं है
 इस लिहाज से बहुत साफ आदमी है वह
तो फिर क्या उसके स्वभाव में कोई ऐसी बात है जिससे
नहीं स्वभाव उसका हर आदमी जैसा है  बल्कि आम आदमी से ज्यादा खुशदिल कहना चाहिए उसे
तो फिर
यही तो मैं भी नहीं समझ पाती
 पता नहीं कहाँ पर क्या है जो गलत है
उसकी आर्थिक स्थिति ठीक है
ठीक है
सेहत
बहुत अच्छी है
सब कुछ अच्छा ही अच्छा है फिर तो



 शिकायत किस बात की है
तुम बात समझने भी दोगे 
    जब इनमें से किसी बात की शिकायत नहीं है तुझे  तब या तो कोई बहुत खास वजह होनी चाहिए  या
या
या


या


मैं अभी नहीं कह सकती
वजह सिर्फ वह हवा है जो हम दोनों के बीच से गुजरती है
क्या कहा


 हवा
हाँ  हवा
ह वजह बताई है इसने


हवा
बड़ी लड़की के चेहरे को आँखों से टटोलती  मैं तेरा मतलब नहीं समझी
मैं शायद समझा भी नहीं सकती  किसी दूसरे को तो क्या  अपने को भी नहीं समझा सकती
  ममा  ऐसा भी होता है क्या कि
कि
कि दो आदमी जितना ज्यादा साथ रहें  एक हवा में साँस लें  उतना ही ज्यादा अपने को एक दूसरे से अजनबी महसूस करें
तुम दोनों ऐसा महसूस करते हो
कम से कम अपने लिए तो कह ही सकती हूँ
तू बैठ कर क्यों नहीं बात करती
मैं ठीक हूँ इसी तरह
तूने जो बात कही है  वह अगर सच है  तो उसके पीछे क्या कोई न कोई ऐसी अड़चन नहीं है जो
पर कौन सी अड़चन 



उसके हाथ से छलक गई चाय की प्याली  या उसके दफ्तर से लौटने में आधा घंटे की देरी ये छोटी छोटी बातें अड़चन नहीं होतीं  मगर अड़चन बन जाती हैं
 एक गुबार सा है जो हर वक्त भरा रहता है और मैं इंतजार में रहती हूँ जैसे कि कब कोई बहाना मिले जिससे उसे बाहर निकाल लूँ
 और आखिर
आखिर वह सीमा आ जाती है जहाँ पहुँच कर वह निढाल हो जाता है
 जहाँ पहुँच कर वह निढाल हो जाता है
 ऐसे में वह एक बात कहता है
कि मैं इस घर से ही अपने अंदर कुछ ऐसी चीज ले कर गई हूँ जो किसी भी स्थिति में मुझे स्वाभाविक नहीं रहने देतीं
क्या चीज
मैं पूछती हूँ क्या चीज तो भी उसका एक ही जवाब होता है
वह क्या
कि इसका पता मुझे अपने अंदर से  या इस घर के अंदर से चल सकता है
 वह कुछ नहीं बता सकता
यह सब कहता है वह 
 और क्या क्या कहता है
वह इस वक्त तुमसे बात नहीं कर रही
पर बात तो मेरे घर की हो रही है
तुम्हारा घर 
 हँह
तो मेरा घर नहीं है यह 
 कह दो  नहीं है
सचमुच तुम अपना घर समझते इसे तो
कह दो  कह दो  जो कहना चाहती हो
दस साल पहले कहना चाहिए था मुझे


जो कहना चाहती हूँ
कह दो अब भी


इससे पहले कि दस ग्यारह साल हो जाएँ
नहीं होने पाएँगे ग्यारह साल


 इसी तरह चलता रहा सब  कुछ तो
नहीं होने पाएँगे सचमुच



 काफी अच्छा आदमी है जगमोहन 
 और फिर दिल्ली में उसका ट्रांसफर भी हो गया है
 मिला था उस दिन कनॉट प्लेस में
 कह रहा था  आएगा किसी दिन मिलने
डैडी
ऐसी क्या बात कही है मैंने
 तारीफ ही की है उस आदमी की
खूब करो तारीफ


और भी जिस जिस की हो सके तुमसे
  मनोज आज जो तुमसे कहता है यह सब  पहले जब खुद यहाँ आता रहा है  रात दिन यहीं रहता रहा है  तब क्या उसे पता नहीं चला कि
यह मैं उससे नहीं पूछती
पर क्यों नहीं पूछती
क्योंकि मुझे कहीं लगता है कि


कैसे बताऊँ  क्या लगता है
 वह जितने विश्वास के साथ यह बात कहता है  उससे


 मुझे अपने से एक अजीब सी चिढ़ होने लगती है
 मन करता है आस पास कि हर चीज को तोड़ फोड़ डालूँ
 कुछ ऐसा कर डालूँ जिससे
जिससे
जिससे उसके मन को कड़ी से कड़ी चोट पहुँचा सकूँ
 उसे मेरे लंबे बाल अच्छे लगते हैं
 इसलिए सोचती हूँ  इन्हें जा कर कटा आऊँ
 वह मेरे नौकरी करने के हक में नहीं है
 इसलिए चाहती हूँ कहीं भी  कोई भी छोटी मोटी नौकरी कर लूँ
 कुछ भी ऐसी बात जिससे एक बार तो वह अंदर से वह तिलमिला उठे
 पर कर मैं कुछ भी नहीं पाती और जब नहीं कर पाती  तो खीज कर
यहाँ चली आती है
नहीं
कई कई दिनों के लिए अपने को उससे काट लेती हूँ
 पर धीरे धीरे हर चीज फिर उसी ढर्रे पर लौट आती है
 सब कुछ उसी तरह होने लगता है जब तक कि हम


 जब तक कि हम नए सिरे से उसी खोह में नहीं पहुँच जाते
 मैं यहाँ आती हूँ


 यहाँ आती हूँ तो सिर्फ इसलिए कि
तेरा अपना घर है
मेरा अपना घर 



हाँ
 और मैं आती हूँ कि एक बार फिर खोजने
की कोशिश कर देखूँ कि क्या चीज है वह इस घर में जिसे ले कर बार बार मुझे हीन किया जाता है
  तुम बता सकती हो ममा  कि क्या चीज है वह
 और कहाँ है वह 
 इस घर के खिड़कियों दरवाजों में 
 छत में
 दीवारों में 
 तुममें 
 डैडी में 
 किन्नी में अशोक में 
 कहाँ छिपी है वह मनहूस चीज जो वह कहता है मै इस घर से अपने अंदर ले कर गई हूँ
बताओ ममा  क्या है 
 कहाँ है वह इस घर में
कुछ पता ही नहीं चलता यहाँ तो
क्या कह रही है तू
बताओ चलता है कुछ पता 
 स्कूल से आई हूँ  तो तुम भी हो डैडी भी हैं  बिन्न दी भी हैं  पर सबलोग ऐसे चुप हैं जैसे
तू अपना बता कि आते ही चली कहाँ गई थी
कहीं भी चली गई थी
 घर पर था कोई जिसके पास बैठती यहाँ 
 दूध गरम हुआ है मेरा
अभी हुआ जाता है
अभी हुआ जाता है 
 स्कूल में भूख लगे तो कोई पैसा नहीं होता पास
में
 और घर आने पर घंटा घंटा दूध ही नहीं होता गरम
कहा है न तुमसे  अभी गरम हुआ जाता है
  पुरुष एक से  तुम उठ रहे हो या मैं जाऊँ
जा रहा हूँ मैं ही
तू फिर एक किताब फाड़ लाई है आज
अपने आप फट गई  तो मैं क्या करूँ 
 आज सिलाई की क्लास में फिर वही हुआ मेरे साथ
 मिस ने कहा
तू मिस की बात बाद में करना
 पहले यह बता कि
रोज कहती हो  बाद में करना
 आज भी मुझे रीलें ला कर न दीं  तो मैं स्कूल नहीं जाऊँगी कल से
 मिस ने सारी क्लास के सामने मुझसे कहा कि
तू और तेरी मिस 
 रोग लगा रखा है जान को
तो उठा लो न मुझे स्कूल से
 जैसे शोकी मारा मारा फिरता है सारा दिन  मैं भी फिरती रहा करूँगी
तुझे तमीज से बात करना नहीं आता 
 बड़ा भाई है तेरा
क्यों


फिरता नहीं मारा मारा सारा दिन
किन्नी
तुम यहाँ थीं  तो क्या कुछ कहा करती थीं उसके बारे में
 तुम्हारा भी तो बड़ा भाई है
 चाहे एक ही साल बड़ा है  है तो बड़ा ही
ममा  तुमने इस लड़की की जबान बहुत खोल दी है
अगर यही बात मैं कह दूँ ना इससे
पहले जो जो कहना है  वह कह लो तुम
 उसके बाद देख लेना अगर
कहना क्या है 
 कहता ही नहीं कभी 
 मैं दूध गरम कर रहा हूँ इसका
कल मुझे रीलों का डिब्बा जरूर चाहिए और मिस बैनर्जी ने सब लड़कियों से कहा है आज कि फाऊंडर्स डे पी
 टी
 के लिए तीन तीन नए किट
कितने
तीन तीन
 सब लड़कियों को बनाने हैं
 और तुमने कहा था क्लिप और मोजे इस हफ्ते जरूर आ जाएँगे  आ गए हैं 
 कितनी शरम आती है मुझे फटे मोजे पहन कर स्कूल जाते
अच्छा  देख


 स्कूल से आ कर तू अपना बैग यहाँ खुला छोड़ गई थी 
 मैंने आ कर बंद किया है
 पहले इसे अंदर रख कर आ
तुमने मेरी बात सुनी है
सुन ली है
तो जवाब क्यों नहीं दिया कुछ
  मै कर रही हूँ क्लिप और मोजों की बात और कह रही हैं बैग रख कर आ अंदर
हम कह पाते थे कभी इतनी बात 
 आधी बात भी कह दें इससे  तो रासें इस तरह कस दी जाती थीं कि बस
क्या कहा तूने
मैंने कहा कि


तुम सोच रही थीं कुछ
नहीं


सोच नहीं रही थी  देख रही थी कि और कुछ समेटने को तो नहीं है
 अभी कोई आनेवाला है बाहर से और
कौन आनेवाला है
सिंघानिया
 इसका बॉस
 वह नया आना शुरू हुआ है आजकल
क्या बात है  ममा
कुछ नहीं
फिर भी
कहा है ना  कुछ नहीं
तुम तो आदी हो रोज रोज ऐसी बातें सुनने की
 कब तक इन्हें मन पर लाती रहोगी
एक तुम्हीं करनेवाली हो सब कुछ इस घर में
 अगर तुम्हीं
अब मुझसे नहीं होता  बिन्नी
 अब मुझसे नहीं सँभलता
जो तुमसे नहीं सँभलता  वह और किससे सँभल सकता है इस घर में


 जान सकती हूँ
जब से बड़ी हुई हूँ तभी से देख रही हूँ
 तुम सब कुछ सह कर भी रात दिन अपने को इस घर के लिए हलाक करती रही हो और
पर हुआ क्या है उससे
तुम्हें सारे घर में यह धूल इसी वक्त फैलानी है क्या
जुनेजा की फाइल ढूँढ़ रहा था
 नहीं ढूँढ़ता
देख लो ममा  यह मुझे फिर तंग कर रहा है
तू चिल्ला क्यों रही है इतना
चिल्ला रही हूँ क्योंकि शोकी अंदर मुझे
शोकी शोकी क्या होता है 
 तू अशोक भापाजी नहीं कह सकती
अशोक भापाजी 



 वह
अशोक अंदर क्या कर रहा है इस वक्त 
 मैं सोचती थी कि वह
पड़ा सो रहा था अब तक
 मैंने जा कर जगा दिया  तो लगा मेरे बाल खींचने
कौन सो रहा था 
 मैं 
 बिलकुल झूठ
शेव करना छोड़ दिया है क्या तूने
फ्रेंचकट रखने की सोच रहा हूँ
 कैसी लगेगी मेरे चेहरे पर
मेरी बात सुनी नहीं किसी ने
 अंदर मेरे बाल खींच रहा था और बाहर आ कर अपनी फ्रेंचकट बता रहा है
तुमसे एक बात पूछूँ
पूछो
इस लड़की की क्या उम्र है
यही तो मै तुमसे पूछना चाहता हूँ कि बारह साल की उम्र में यह लड़की
तेरह साल की उम्र में
तेरह साल की लड़की कितनी बड़ी होती है
तेरह साल की लड़की तेरह साल बड़ी होती है और तेरह साल
बड़ी ही होनी चाहिए उसे  जबकि यह लड़की
बच्ची नहीं है अब जो तू इसके बाल खींचता रहे
तब तो सचमुच मुझे गलती माननी चाहिए
जरूर माननी चाहिए
कि मैंने खामखाह इसके हाथ से वह किताब छीन ली
कौन  सी किताब
झूठ बोल रहा है
 मैंने कोई किताब नहीं ली इसकी
कौन सी किताब
यह किताब
झूठ  बिलकुल झूठ
 मैंने देखी भी नहीं यह किताब
नहीं देखी
तू तकिए के नीचे रख कर सोए  तो भी नहीं
 मैंने जरा निकाल कर देख देख भर ली  तो
मैं देख सकता हूँ
नहीं


आपके देखने की नहीं है
    अब फिर पूछो मुझसे कि इसकी उम्र कितने साल है
क्यों अशोक


 यह वही किताब है न कैसानोवा
ठहरो  पहले मैं यह जान सकता हूँ यहाँ किसी से कि मेरी उम्र कितने साल की है
ऐसी क्या बात कह दी किसी ने कि
मैं पूछ रहा हूँ कि मेरी उम्र कितने साल की है 
 कितने साल है मेरी उम्र
यह तुम्हें पूछ कर जानना है क्या
हाँ  पूछ कर ही जानना है आज
 कितने साल हो चुके हैं मुझे जिंदगी का भार ढोते 
 उनमें से कितने साल बीते हैं मेरे परिवार की देख रेख करते 
 और उस सबके बाद मैं आज पहुँचा कहाँ हूँ 
 यहाँ कि जिसे देखो वही मुझसे उलटे ढंग से बात करता है 
 जिसे देखो  वही मुझसे बदतमीजी से पेश आता है
मैंने तो सिर्फ इसलिए कहा था  डैडी  कि
हर एक के पास एक न एक वजह होती है
 इसने इसलिए कहा था
 उसने उसलिए कहा था
 मैं जानना चाहता हूँ कि मेरी क्या यही हैसियत है इस घर में कि जो जब जिस वजह से जो भी कह दे मैं चुपचाप सुन लिया करूँ 
 हर वक्त की दुत्कार  हर वक्त की कोंच  बस यही कमाई है यहाँ मेरी इतने सालों की
यह सब किसे सुना रहे हो तुम
किसे सुना सकता हूँ 
 कोई है जो सुन सकता है 
 जिन्हें सुनना चाहिए  वे सब तो एक रबड़ स्टैंप के सिवा कुछ समझते ही नहीं मुझे
 सिर्फ जरूरत पड़ने पर इस स्टैंप का ठप्पा लगा कर
यह बहुत बड़ी बात नहीं कह रहे तुम
मुझे सिर्फ इतना पूछ लेने दे इनसे कि रबड़ स्टैंप के माने क्या होते हैं
 एक अधिकार  एक रुतबा  एक इज्जत यही न
सुनो तो सही  ममा
यह सब कब कब मिला है इनसे किसी को भी इस घर में 
 किस माने में ये कहते है कि
किसी माने में नहीं 
 मैं इस घर मेँ एक रबड़ स्टैंप भी नहीं  सिर्फ एक रबड़ का टुकड़ा हूँ  बार बार घिसा जानेवाला रबड़ का टुकड़ा
 इसके बाद क्या कोई मुझे वजह बता सकता है  एक भी ऐसी वजह  कि क्यों मुझे रहना चाहिए इस घर में
नहीं बता सकता न
मैंने एक छोटी सी बात पूछी है तुमसे
हाँ


छोटी सी बात ही तो है यह
 अधिकार  रुतबा  इज्जत   यह सब बाहर के लोगों से मिल सकता है इस घर को
 इस घर का आज तक कुछ बना है  या आगे बन सकता है  तो सिर्फ बाहर के लोगों के भरोसे
 मेरे भरोसे तो सब कुछ बिगड़ता आया है और आगे बिगड़ ही बिगड़ सकता है
  लड़के की तरफ इशारा करके  यह आज तक बेकार क्यों घूम रहा है 
 मेरी वजह से
  बड़ी लड़की की तरफ इशारा करके  यह बिना बताए एक रात घर से क्यों भाग गई थी 
 मेरी वजह से
  स्त्री के बिलकुल सामने आ कर  और तुम भी


तुम भी इतने सालों से क्यों चाहती रही हो कि
सुन रहे हो तुम लोग
अपनी जिंदगी चौपट करने का जिम्मेदार मैं हूँ
 इन सबकी जिंदगियाँ चौपट करने का जिम्मेदार मैं हूँ
 फिर भी मैं इस घर से चिपका हूँ क्योंकि अंदर से मैं आराम तलब हूँ  घरघुसरा हूँ  मेरी हड्डियों में जंग लगा है
मैं नहीं जानती  तुम सचमुच ऐसा महसूस करते हो या
सचमुच महसूस करता हूँ
 मुझे पता है  मैं एक कीड़ा हूँ जिसने अंदर ही अंदर इस घर को खा लिया है    पर अब पेट भर गया है मेरा
 हमेशा के लिए भर गया है    और बचा भी क्या है जिसे खाने के लिए और रहता रहूँ यहाँ
तुम्हारा खयाल है  ममा
लौट आएँगे रात तक
 हर शुक्र शनीचर यही सब होता है यहाँ
थू  थू
तुझे क्या हो रहा है वहाँ
मुझे क्या हो रहा है यहाँ 
 यह टोस्ट है  कोयला है
तू इधर आएगी एक मिनट
नहीं आऊँगी
नहीं आएगी
नहीं आऊँगी
  अंदर जाओ  तो बाल खींचे जाते हैं
 बाहर आओ  तो किटपिट किटपिट किटपिट और खाने को कोयला   अब उधर आ कर इनके तमाचे और खाने हैं
मैं देखता हूँ इसे कम से कम लड़की को तो मुझे
सुन
पहले मैं जा कर इसे
पहले तू आ कर यहाँ


 बात सुन मेरी
बताओ
कम से कम तुझे इस वक्त कहीं नहीं जाना है
 वह आज फिर आनेवाला है थोड़ी देर में और
ममा का बॉस


क्या नाम है उसका
अच्छा  वह


 आदमी
तू मिला है उससे
दो बार
कहाँ
इसी घर में
दोनों बार के लिए बुलाया था मैंने उसे  आज भी इसी की खातिर
मेरी खातिर 
 मुझे क्या लेना देना है उससे
ममा उसके जरिए तेरी नौकरी के लिए कोशिश कर रही होंगी न
मुझे नहीं चाहिए नौकरी
 कम से कम उस आदमी के जरिए हरगिज नहीं
क्यों  उस आदमी को क्या है
चुकंदर है
 वह आदमी है जिसे बैठने का शऊर है  न बात करने का
पाँच हजार तनख्वाह है उसकी
 पूरा दफ्तर सँभलता है
पाँच हजार तनख्वाह है  पूरा दफ्तर सँभलता है  पर इतना होश नहीं है कि अपनी पतलून के बटन
अशोक
तुम्हारा बॉस न होता  तो उस दिन मैं कान से पकड़ कर घर से निकाल दिया होता
 सोफे पे टाँग पसारे आप सोच कुछ रहे हैं  जाँघ खुजलाते देख किसी तरफ रहे है और बात मुझसे कर रहे हैं


  नकल उतारता   अच्छा  यह बतलाइए कि आपके राजनीतिक विचार क्या हैं
  राजनीतिक विचार हैं मेरी खुजली और उसकी मरहम
ये लोग हैं जिनके लिए मैं जानमारी करती हूँ रात दिन
पहले पाँच सेकंड आदमी की आँखों में देखता रहेगा फिर होंठों के दाहिने कोनो से जरा सा मुस्कुराएगा
 फिर एक एक लफ्ज को चबाता हुआ पूछेगा


  उसके स्वर में   आप क्या सोचते हैं  आजकल युवा लोगों में इतनी अराजकता क्यों है
  ढूँढ़ ढूँढ़ कर सरकारी हिंदी के लफ्ज लाता है युवा लोगों में 
 अराजकता
तो फिर क्या
तो फिर क्या मरजी है तेरी
किस चीज को ले कर
अपने आपको
मुझे क्या हुआ
जिंदगी में तुझे भी कुछ करना धरना है या बाप ही की तरह
हर बात में खामखाह उनका जिक्र क्यों बीच में लाती हो
पढ़ाई थी  तो तूने पूरी नहीं की
 एयर फ्रिज में नौकरी दिलवाई थी  तो वहाँ से छह हफ्ते बाद छोड़ कर चला आया
 अब मैं नए सिरे से कोशिश करना चाहती हूँ तो
पर क्यों करना चाहती हो 
 मैंने कहा है तुमसे कोशिश करने के लिए
तो तेरा मतलब है कि तू


जिंदगी भर कुछ भी नहीं करना चाहता
ऐसा कहा है मैंने
तो नौकरी के सिवा ऐसा क्या है जो तू
यह मैं नहीं कह सकता
 सिर्फ इतना कह सकता हूँ कि जिस चीज में मेरी अंदर से दिलचस्पी नहीं है
दिलचस्पी तो तेरी
ठहरो ममा
तू ठहर  मुझे बात करने दे
  दिलचस्पी तो तेरी सिर्फ तीन चीजों में है  दिन भर ऊँघने में  तस्वीरे काटने में और


घर की यह चीज वह चीज ले जा कर
इसे घर कहती हो तुम
तो तू इसे क्या समझ कर रहता है यहाँ
मैं इसे
देख अशोक  ममा के यह सब कहने का मतलब सिर्फ इतना है कि
मैं नहीं जानता मतलब 
 तू चली गई है यहाँ से  मैं तो अभी यहीं रहता हूँ
तो क्यों नहीं तू भी फिर
कैसी बात कर रही हो  ममा
कैसी बात कर रही हूँ 
 यहाँ पर सब लोग समझते क्या हैं मुझे 
 एक मशीन  जोकि सबके लिए आटा पीस कर रात को दिन और दिन को रात करती रहती है
 मगर किसी के मन में जरा  सा भी खयाल नहीं है इस चीज के लिए कि कैसे मैं
आप


 आ गए हैं आप 
 


आइए आइए अंदर
आइए
यह मेरी बड़ी लड़की बिन्नी
 अशोक तो आपसे मिल ही चुका है
अच्छा अच्छा यही है वह लड़की
 तुम चर्चा कर रही थीं इसकी
 इसका ऑपरेशन हुआ था न पिछले साल


न न न न
 वह तो मिसेज माथुर की लड़की का 
 नहीं शायद


पर हुआ था किसी की लड़की का
यहाँ आ जाइए सोफे पर
इतने लोगों से मिलना जुलना होता है कि


   पाँच मिनट हैं सात में
 उनका अनुरोध था  सात तक अवश्य पहुँच जाऊँ
 कई लोगों को बुला रखा है उन्होंने   विशेष रूप से मिलने के लिए    तुमने बताया था कुछ इसके विषय में
 किस कॉलेज में है यह
अब कॉलेज में नहीं है
हाँ हाँ हाँ


बताया था तुमने
  बैठो न
  बैठो तुम भी
बैठ जा  खड़ी क्यों है
ये जल्दी चले जाएँगे  सोच रही थी चाय का पानी
नहीं नहीं  चाये वाय नहीं इस समय
 वैसे भी बहुत कम पीता हूँ
 एक लेख था कहीं रिजर्ड डाइजेस्ट में था



 कि अधिक चाय पीने से  रीडर्स डाइजेस्ट भी क्या चीज निकालते हैं 
 अपने यहाँ तो बस ये कहानियाँ वो कहानियाँ  कोई अच्छी पत्रिका मिलती ही नहीं देखने को
 एक अमेरिकन आया हुआ था पिछले दिनों
 बता रहा था कि
ऐसा है ममा  कि
रुक अभी
 एक प्याली भी नहीं लेंगे
ना  बिलकुल नहीं



अंतरराष्ट्रीय संपर्क हैं कंपनी के  सो सभी देशों के लोग मिलने आते रहते हैं
 जापान से तो पूरा प्रतिनिधि मंडल ही आया हुआ था पिछले दिनों



 कुछ भी कहिए  जापान ने सबकी नाक में नकेल कर रखी है आजकल
 अभी उस दिन मैं जापान की पिछले वर्ष की औद्योगिक सांख्यकी देख रहा था
मैं क्षमा चाहूँगा क्योंकि
तुमसे कहा है  रुक अभी थोड़ी देर
  आप कॉफी पसंद करते हों  तो
न चाय  न कॉफी
 एक घटना सुनाऊँ आपको  कॉफी पीने के संबंध में
 आज की बात नहीं  बहुत साल पहले की है
 तब की जब मैं विश्वविद्यालय की साहित्य सभा का मंत्री था
  हैं हैं ह हैं हाँ हैं



साहित्यिक गतिविधियों में रुचि आरंभ से ही थी
 सो


  बैठ जाओ तुम लोग
बात यह है कि
मैं थोड़ा नमकीन ले कर आ रही हूँ
तुम्हें पहले कहीं देखा है


 नहीं देखा
मुझे 



आपने
किसी इंटरव्यू में
नहीं तो
फिर भी लगता है देखा है



कोई और होगी
 बिलकुल तुम्हारे जैसी थी
 विचित्र बात नहीं है यह
क्या
कि बहुत से लोग एक दूसरे जैसे होते हैं
 हमारे अंकल हैं एक
 पीठ से देखो   मोरारजी भाई लगते हैं
हमारी आंटी हैं एक
 गरदन काट कर देखो   जीता लोलोब्रिजिदा नजर आती हैं
हाँ 



कई लोग होते हैं ऐसे
 जीवन की विचित्रताओं की ओर ध्यान देने लगें  तो कई बार तो लगता है कि


  भूल तो नहीं आया घर पर 
 जेब से चश्मा निकाल कर वापस रखता  नहीं
 तो मैं कह रहा था कि


क्या कह रहा था
कि जीवन की विचित्रताओं की ओर ध्यान देने लगें  तो
जापान की औद्योगिक


 क्या थी वह 
 उसकी बात नहीं कर रहे थे
कोई घटना सुना रहे थे कॉफी पीने के संबंध में
हाँ


तो


तो


तो वह


वह जो
लीजिए थोड़ा सा
हाँ हाँ


 जरूर  लो तुम भी  बैठ जाओ अब
उस विषय में सोचा आपने कुछ
किस विषय में
वह जो मैंने बात की थी आपसे


कि कोई ठीक सी जगह हो आपकी नजर में  तो
बहुत स्वादिष्ट है
याद है न आपको
याद है
 कुछ बात कि थी तुमने एक बार
 अपनी किसी कजिन के लिए कहा था


नहीं वह तो मिसेज मल्होत्रा ने कहा था
 तुमने किसके लिए कहा था
इसके लिए
हूँ हूँ


 
 क्या पास किया है इसने 
 बी॰ कॉम॰
मैंने बताया था
 बी॰ एससी॰ कर रहा था


 तीसरे साल में बीमार हो गया इसलिए
अच्छा अच्छा


हाँ


बताया था तुमने कि कुछ दिन एयर इंडिया में
एयर फ्रिज में
हाँ  एयर फ्रिज में



हूँ हूँ


हूँ
इधर आ जाइए आप
 वहाँ दूर क्यों बैठे हैं
जी  मुझे जरा
अच्छा अच्छा देश का जलवायु ही ऐसा है  क्या किया जाए
 जलवायु की दृष्टि से जो देश मुझे सबसे पसंद है  वह है इटली
 पिछले वर्ष काफी यात्रा पर रहना पड़ा
 पूरा यूरोप घूमा  पर जो बात मुझे इटली में मिली  वह और किसी देश में नहीं
 इटली की सबसे बड़ी विशेषता पता है  क्या है 



बहुत ही स्वादिस्ट है
 कहाँ से लाती हो 
  सात पाँच यहीं हो गए
 तो
यहीं कोने पर एक दुकान है
अच्छी दुकान है
 मैं प्रायः कहा करता हूँ कि खाना और पहनना  इन दो दृष्टियों से


 वह अमरीकन भी यही बात कह रहा था कि जितनी विविधता इस देश के खान पान और पहनावे में है


और वही क्या  सभी विदेशी लोग इस बात को स्वीकार करते हैं
 क्या रूसी  क्या जर्मन 
 मैं कहता हूँ  संसार में शीत युद्ध को कम करने में हमारी कुछ वास्तविक देन है  तो यही कि


तुम अपनी इस साड़ी को ही लो
 कितनी साधारण है  फिर भी


यह हड़तालों हड़तालों का चक्कर न चलता अपने यहाँ  तो हमारा वस्त्र उद्योग अब तक


अच्छा  तुमने वह नोटिस देखा है जो यूनियन ने मैनेजमेंट को दिया है
कितनी बेतुकी बातें हैं उसमें 
हमारे यहाँ डी॰ए॰ पहले ही इतना है कि
तो मैं कह रहा था कि


क्या कह रहा था
कह रहे थे
कई बातें कह रहे थे
पर बात शुरू कहाँ से की थी मैंने
इटली की सबसे बड़ी विशेषता से
हाँ  पर उसके बाद
खान पान और पहनावे की विविधता


अमरीकन  जर्मन  रूसी


 शीत युद्ध  हड़तालें


वस्त्र उद्योग


डी॰ए॰
बहुत अच्छी स्मरण शक्ति है लड़के की
 तो कहने का मतलब था कि
थोड़ा और लीजिए
और नहीं अब
थोड़ा सा


देखिए  जैसे भी हो  इसके लिए आपको कुछ न कुछ जरूर करना है
जरूर



 किसके लिए क्या करना है
इसके लिए कुछ न कुछ
हाँ हाँ


 जरूर
 वह तो है ही
  बी॰एससी॰ में कौन सा डिवीजन था आपका
कौन सा
ओ
तीसरे साल में बीमार हो गया था  इसलिए
अच्छा अच्छा


हाँ



ठीक हैं


देखूँगा मैं
  अब चलना चाहिए
 बहुत समय हो गया है
  तुम घर पर आओ किसी दिन
 बहुत दिनों से नहीं आई
मैं भी सोच रही थी आने के लिए
 बेबी से मिलने
वह पूछती रहती है  आंटी इतने दिनों से क्यों नहीं आई 
 बहुत प्यार करती है अपनी आंटियों से
 माँ के न होने से बेचारी
बहुत ही प्यारी बच्ची है
 मैं पूछ लूँगी किसी दिन आपसे
 इससे भी कह दूँ  आ कर मिल ले आप से एक बार
किससे 
 इससे
अशोक से
हाँ हाँ


क्यों नहीं
 पर तुम तो आओगी ही
 तुम्हीं को बता दूँगा
ये जा रहे हैं  अशोक
जा रहे हैं आप
सोचा नहीं था  इतनी देर रुकूँगा
 तुम नहीं करती नौकरी
जी नहीं
चाहती है करना  पर


चाहती है न
हाँ


नहीं


ऐसा है कि
डरती है
अपने पति से
पति से
हाँ


उसे पसंद नहीं है
यह लड़की
नहीं  इसका नौकरी करना
अच्छा अच्छा


हाँ
तो आपको ध्यान रहेगा न इसके लिए
मेरा मतलब है उसके लिए
हाँ हाँ हाँ हाँ हाँ


तुम आओगी ही घर पर
 दफ्तर की भी कुछ बातें करनीं हैं
 वही जो यूनियन ऊनीयन का झगड़ा है
मैं तो आऊँगी ही
 यह भी अगर मिल ले
बहुत देर हो गई
  अच्छा  एक बात बताएँगे आप कि ये जो हड़तालें हो रही हैं सब क्षेत्रों में आजकल  इनके विषय में आप क्या सोचते हैं
ओह 
 ओह 
 ओह
क्या हुआ
उन्होंने क्या पूछा है
हुआ कुछ नहीं


कीड़ा है एक
कीड़ा
अपने देश में तो
पकड़ा गया
इतनी तरह का कीड़ा पाया जाता है कि
मसल दिया
मसल दिया 
 शिव शिव शिव 
 यह हिंसा की भावना
बहुत है इसमें
 कोई कीड़ा हाथ लग जाए सही
और कीड़ा चाहे जितनी हिंसा करता रहे
मूल्यों का प्रश्न है
 मैं प्रायः कहा करता हूँ


बैठो तुम लोग
मैं सड़क तक चल रही हूँ साथ
इस देश में नैतिक मूल्यों के उत्थान के लिए


तुमने भाषण सुना है


वे जो आए हुए हैं आजकल  क्या नाम है उनका
निरोध महर्षि
हाँ हाँ हाँ


यही नाम है न 
 इतना अच्छा भाषण देते हैं


जन्म कुंडली भी बनाते हैं


 वैसे आप भाषण
 वाह वाह वाह
हाहा
यह किस बात पर
एक्टिंग देखा
किसका
मेरा
तो क्या तू
उल्लू बना रहा था उसे
पता नहीं  असल में कौन उल्लू बना रहा था
क्यों
उसे तो फिर भी पाँच हजार तनखाह मिल जाती है
चेहरा देखा है पाँच हजार तनखाहवाले का
यह उसका चेहरा है
नहीं है
सिर पर क्या है यह
सींग बनाए थे  काट दिए
 कहते हैं


सींग नहीं होते
तू एक मिनट जाएगा बाहर
गाड़ी चल नहीं रही उनकी
बैटरी डाउन हो गई है
 धक्का लगाना पड़ेगा
अभी से 
 अभी तो नौकरी की बात तक नहीं की उसने
जल्दी चला जा
 उन्हें पहले ही देर हो गई है
अगर सचमुच दिला दी उसने नौकरी  तब तो पता नहीं
कुछ समझ में नहीं आता  क्या होने को है इस लड़के का


यह तेरे हाथ में क्या है
मेरे हाथ में
 यह तो वह है


वह जो बना रहा था
क्या बना रहा था 



देखूँ
ऐसे ही


पता नहीं क्या बना रहा था 
 बैठे बैठे इसे भी बस
यह चेहरा कुछ कुछ वैसा नहीं है
कैसा
तेरे डैडी जैसा
डैडी जैसा 
 नहीं तो
लगता तो है कुछ कुछ
वह तो इस आदमी का चेहरा बना रहा था


यह जो अभी गया है
यह करतूत कर रहा था
क्या तो अपनी सूरत है और क्या गाड़ी की
इधर आ
गाड़ी का इंजन तो फिर भी धक्के से चल जाता है  पर जहाँ तक  इस इंजन का सवाल है
यह क्या बना रहा था तू
तुम्हें क्या लगता है
तू क्या बना रहा था
एक आदिम बन मानुस
बन मानुस
नाटक मत कर
 ठीक से बता
देख नहीं रही यह लपलपाती जीभ  ये रिसती गुफाओं जैसी आँखेँ  ये
मुझे तेरी ये हरकतें बिलकुल पसंद नहीं हैं
 सुन रहा है तू
सुन रहा है या नहीं
सुन रहा हूँ
सुन रहा है  तो कुछ कहना नहीं है तुझे
नहीं कहना है
क्या कह सकता हूँ
मत कह  नहीं कह सकता तो
 पर मैं मिन्नत खुशामत से लोगों को घर पर बुलाऊँ और तू आने पर उनका मजाक उड़ाए  उनके कार्टून बनाए


 ऐसी चीजें अब मुझे बिलकुल बरदाश्त नहीं हैं
 सुन लिया
 बिलकुल बिलकुल बरदाश्त नहीं हैं
नहीं बरदाश्त है  तो बुलाती क्यों हो ऐसे लोगों को घर पर कि जिनके आने से
हाँ हाँ


बता  क्या होता है जिनके आने से
रहने दो
 मैं इसीलिए चला जाना चाहता था पहले ही
तू बात पूरी कर अपनी
जिनके आने से हम जितने छोटे हैं  उससे और छोटे हो जाते हैं अपनी नजर में
मतलब
मतलब वही जो मैने कहा है
 आज तक जिस किसी को बुलाया है तुमने  जिस वजह से बुलाया है
तू क्या समझता है  किस वजह से बुलाया है
उसकी किसी  बड़ी  चीज की वजह से
 एक को कि वह इंटेलेक्चुअल बहुत बड़ा है
 दूसरे को कि उसकी तनखाह पाँच हजार है
 तीसरे को कि उसकी तख्ती चीफ कमिश्नर की है
 जब भी बुलाया है  आदमी को नहीं उसकी तनख्वाह को  नाम को  रुतबे को बुलाया है
तू कहना क्या चाहता है इससे कि ऐसे लोगों के आने से इस घर के लोग छोटे हो जाते हैं
बहुत बहुत छोटे हो जाते हैं
और मैं उन्हें इसलिए बुलाती हूँ कि
पता नहीं किसलिए बुलाती हो  पर बुलाती सिर्फ ऐसे ही लोगों को हो
 अच्छा  तुम्हीं बताओ  किसलिए बुलाती हो
इसलिए कि किसी तरह इस घर का कुछ बन सके  कि मेरे अकेली के ऊपर बहुत बोझ है इस घर का
 जिसे कोई और भी मेरे साथ देनेवाला हो सके
 अगर मैं कुछ खास लोगों के साथ संबंध बना कर रखना चाहती हूँ तो अपने लिए नहीं  तुम लोगों के लिए
 पर तुम लोग इससे छोटे होते हो  तो मैं छोड़ दूँगी कोशिश
 हैं  इतना कह कर कि मैं अकेले दम इस घर की जिम्मेदारियाँ नहीं उठाती रह सकती और एक आदमी है जो घर का सारा पैसा डुबो कर सालों से हाथ धरे बैठा है
 दूसरा अपनी कोशिश से कुछ करना तो दूर  मेरे सिर फोड़ने से भी किसी ठिकाने लगाना अपना अपमान समझता है
 ऐसे में मुझसे भी नहीं निभ सकता
 जब और किसी को यहाँ दर्द नहीं किसी चीज का  तो अकेली मैं ही क्यों अपने को चीथती रहूँ रात दिन 
 मैं भी क्यों न सुखर्रु हो कर बैठ रहूँ अपनी जगह 
 उससे तो तुममें से कोई छोटा नहीं होगा
चुप क्यों है अब 
 बता न  अपने बड़प्पन से जिंदगी काटने का क्या तरीका सोच रखा है तूने
बात को रहने दो  ममा 
 नहीं चाहता  मेरे मुँह से कुछ ऐसा निकल जाए जिससे तुम
जिससे मैं क्या 
 कह  जो भी कहना है तुझे
कुछ नहीं कहना है मुझे
कुछ नई तैना है तुझे
 बैथ दा तुलछी पल औल तछवीलें तात 
 तितनी तछवीलें ताती ऐं अब तत लाजे मुन्ने ने 
 अगर कुछ नहीं कहना था तुझे तो पहले ही क्यों नहीं अपनी जबान
रुक जाओ ममा  मैं बात करूँगी इससे  लड़के से  देख अशोक
तेरा इस वक्त बात करना जरूरी है क्या
मैं तुझसे सिर्फ इतना पूछना चाहती हूँ कि
पर क्यों पूछना चाहती हैं 
 मैं इस वक्त किसी की किसी भी बात का जवाब नहीं देना चाहता
ब    यह तू भी जानता है कि ममा ने ही आज तक
तू फिर भी कह रही है बात
क्यों कर रही है बात तू इससे 
 कोई जरूरी नहीं किसी से बात करने की
 आज वक्त आ गया है जब खुद ही मुझे अपने लिए कोई न कोई फैसला
जरूर कर लेना चाहिए
मैं कहना नहीं चाहता था  लेकिन
तो कह क्यों नहीं रहा है
कहना पड़ रहा है क्योंकि


जब नहीं निभता इनसे यह सब  तो क्यों निभाए जाती हैं इसे
मैं निभाए जाती हूँ क्योंकि
कोई और निभानेवाला नहीं है
 यह बात बहुत बार कही जा चुकी है इस घर में
तो तू सोचता है कि मम्मा जो कुछ भी करती हैं यहाँ
मैं पूछता हूँ क्यों करती हैं 
 किसके लिए करती हैं
मेरे लिए करती थीं
तू घर छोड़ कर चली गई
किन्नी के लिए करती हैं
वह दिन ब दिन पहले से बदतमीज होती जा रही है
डैडी के लिए करती हैं
और मैं ही शायद इस घर में सबसे ज्यादा नाकारा हूँ



पर क्यों हूँ
यह


यह मैं कैसे बता सकती हूँ
कम से कम अपनी बात तो बता ही सकती है
 तू यह घर छोड़ कर क्यों चली गई थी
मैं चली गई थी


चली गई थी


 क्योंकि
क्योंकि तू मनोज से प्रेम करती थी



खुद तुझे ही यह गुट्टी कमजोर नहीं लगती
तो तू मुझसे


 मुझसे भी कह रहा है कि
मैंने कहा था कि मुझसे


मत कर बात
तुझे पता है न  तूने क्या बात कही है
पता है न
तो ठीक है
 आज से मैं सिर्फ अपनी जिंदगी को देखूँगी   तुम लोग अपनी अपनी जिंदगी को खुद देख लेना
मेरे पास अब बहुत साल नहीं हैं जीने को
 पर जितने हैं  उन्हें मैं इसी तरह और निभते हुए नहीं काटूँगी
 मेरे करने से जो कुछ हो सकता था इस घर का  हो चुका आज तक
 मेरे तरफ से यह अंत है उसका निश्चित अंत
अंतराल विकल्प
यह डिब्बा खोल देगा तू
मुझसे नहीं खुलेगा
नहीं खुलेगा तो लाया किसलिए था
तूने कहा था जो जो उधार मिल सके  ले आ बनिए से
 मैं उधार में एक फोन भी कर आया
जुनेजा अंकल के यहाँ
डैडी से बात हुई
जुनेजा अंकल से हुई
कुछ कहा उन्होंने
बात हुई  इसका यह मतलब नहीं कि
मतलब डैडी के घर आने के बारे में
कहा   नहीं आएँगे
नहीं आएँगे
तो पहले क्यों नहीं बताया तूने 
 मैं ऐसे ही ये सैंडविच  ऐंडविच
मैंने सोचा  चीज सैंडविच तुझे खुद पसंद है  इसलिए कह रही है
मैंने कहा नहीं था कि ममा के दफ्तर से लौटने तक डैडी भी आ जाएँ शायद 
 चीज सैंडविच दोनों को पसंद हैं
जुनेजा अंकल को भी पसंद हैं
 वे आएँगे  उन्हें खिला देना
कहा है आएँगे
ममा से बात करना चाहते हैं
 छह साढ़े छह तक आएँ शायद
ममा का मूड वैसे ही ऑफ है  ऊपर से वे आ कर बात करेंगे
 तो


चेहरा देखा था ममा का सुबह दफ्तर जाते वक्त
मैं पड़ा ही नहीं सामने
रात से ही चुप थीं  सुबह तो



 इतनी चुप पहले कभी नहीं देखा
बात हुई थी तेरी तेरी कुछ
यही चाय वाय के बारे में
साड़ी तो बहुत बढ़िया बाँध कर गई हैं   जैसे किसी ब्याह का न्यौता हो
देखा था तूने
झलक पड़ी थी जब बाहर निकल रही थीं
मैंने सोचा दफ्तर से कहीं और जाएँगी वह
 कहा  साढ़े पाँच तक आ जाएँगी   रोज की तरह
तूने पूछा था
इसलिए पूछा था कि मैं भी उसी हिसाब से अपना प्रोग्राम


पर सच कुछ पता नहीं चला
किस चीज का
कि मन में क्या सोच रही हैं
 कहा तो कि साढ़े पाँच तक लौट आएँगी  पर चेहरे पर लगता था जैसे
जैसे सचमुच मन में कोई फैसला कर लिया हो और
अच्छा नहीं है यह
अच्छा कहता है इसे
इसलिए कि हो सकता है  कुछ न कुछ हो इससे
क्या हो
कुछ भी
 जो चीज बरसों से एक जगह रुकी है  वह रुकी ही नहीं चाहिए
तो तू सचमुच चाहता है कि
सचमुच चाहता हूँ कि बात किसी भी एक नतीजे तक पहुँच जाए
 तू नहीं चाहती
मुझे तेरी बातों से डर लगता है आजकल
पर गलत तो नहीं लगतीं मेरी बातें
पता नहीं


सही भी नहीं लगतीं हालाँकि



  यह डब्बा
इस टिन कटर से नहीं खुलेगा
 इसकी नोक इतनी मर चुकी है कि
तो क्या करें फिर
कोई और चीज नहीं है
मैं कैसे बता सकती हूँ 
 मैं तो इतनी बेगानी महसूस करती हूँ अब इस घर में कि
पहले नहीं करती थी
पहले 
 पहले तो
महसूस करना ही महसूस नहीं होता था
 और कुछ कुछ महसूस होना शुरू हुआ  तो पहला मौका मिलते ही घर से चली गई
तू फिर कलवाली बात कह रहा है
बुरा क्यों मानती है 
 मैं खुद अपने को बेगाना महसूस करता हूँ यहाँ


और महसूस करना शुरू किया है मैंने तेरे जाने के दिन से
मेरे जाने के दिन से
महसूस शायद पहले भी करता था  पर सोचना तभी से शुरू किया है
और सोच कर जाना है कि
एक खास चीज है इस घर के अंदर जो
तू भी यही कहता है
और कौन कहता है
कोई भी


पर कौन सी चीज है वह
तू नहीं जानती
मैं 
 मैं कैसे
तुझसे तो मैंने जाना है उसे  और तू कहती है  तू कैसे
तूने मुझसे जाना है उसे   मैं नहीं समझी
ठीक है  ठीक है
 उस चीज को जान कर भी न जानना ही बेहतर है शायद
 पर दूसरे को धोखा दे भी ले आदमी  अपने आपको कैसे दे
तू तो बस हमेशा ही 




 देख  ऐसा है कि



 मैं कह रही थी तुझसे कि


 भाई  यह डब्बा खुला कर ला पहले कहीं से
 या अगर नही खुलेगा  तो
हाथ काँप क्यों रहा है तेरा 
  अभी खुल जाता है यह
 तेज औजार चाहिए


 एक मिनट नहीं लगेगा
कैसे कहता है यह
 


मैं सचमुच जानती हूँ क्या
कहाँ चली जाती है 
 सुबह स्कूल जाने से पहले रोना कि जब तक चीजें नहीं आएँगी  नहीं जाएगी
 और अब दिन भर पता नहीं  कब घर में है  कब बाहर है
चल अंदर
कहा है  अंदर चल
यह क्या हो रहा है
देख लो बिन्नी दी  यह मुझे
इधर आना  पता चलता है तुझे
छोड़ दे इसे
 किया क्या है इसने जो
यह डिब्बा ले
 खुल गया है    इसे तो मैं अभी
सिर फिर गया तेरा
फिर नहीं  फिर जाएगा




बाई जोव
क्या बात है
इससे पूछ  क्या बात हुई है




 माई गॉड
क्या बात हुई है  किन्नी 
 क्या कर रही थी तू
बता न  क्या कर रही थी
कर नहीं  कह रही थी किसी से कुछ
इसी से पूछ
बोलती क्यों नहीं 
 जबान सिल गई है तेरी
सिल नहीं  थक गई है
 बताने में कि औरतें और मर्द किस तरह से आपस में
पूछ ले इससे
 अभी बता देगी तुझे सब


जो सुरेखा को बता रही थी बाहर
वह बता रही थी मुझे कि मैं उसे बता रही थी
तू बता रही थी
वह बता रही थी
तू बता रही थी
 अचानक मुझ पर नजर पड़ी कि मैं पीछे खड़ा सुन रहा हूँ तो
सुरेखा भागी थी कि मैं भागी थी
तू भागी थी
सुरेखा भागी थी
तू भागी थी और मैंने पकड़ लिया दौड़ कर  तो लगी चिल्ला कर आस पास को सुनाने कि यह ममा से मेरी शिकायतें करता है और ममा घर पर नहीं हैं
 इसलिए मैं इसे पीट रहा हूँ
यह सच कहा रहा है
बात सुरेखा से की थी
 वह बता रही थी कि कैसे उसके मम्मी डैडी
और तुझे शौक है जानने का कि कैसे उसके मम्मी डैडी आपस में
आपस में नहीं
 यही तो बात थी खास
चुप रह  अशोक
इससे कभी कुछ नहीं कहता कोई
 रोज किसी किसी बात पर मुझे पीट देता है
क्यों पीट देता है
क्योंकि मैं सब चीजें इसे नहीं ले जाने देती उसे देने
किसे देने
वह जो है इसकी


कभी मेरी बर्थडे प्रजेंट की चूड़ियाँ दे आता है उसे  कभी कभी मेरे प्राइज का फाउंटेन पेन
 मैं अगर ममा से कह देती हूँ  अकेले में मेरा गला दबाने लगता है
किसकी बात कर रही है यह
ऐसे ही बक रही है
 झूठ मूठ
झूठ मूठ
 मेरी फाउंटेन पेन वर्णा के पास नहीं है
वर्णा कौन
वही उद्योग सेंटरवाली  जिसके पीछे जूतियाँ चटकाता फिरता है
तू ठहर जा  आज मैं तेरी जान निकाल कर रहूँगा
आज मैं नहीं छोड़ने का इसे
 इसकी जबान जिस तरह से खुल गई है उससे
वर्णा उद्योग सेंटरवाली लड़की


 वर्णा उद्योग सेंटरवाली लड़की 
 वर्णा उद्योग सेंटरवाली लड़की
मैं चाय ले कर आती हूँ अभी
मुझे नहीं चाहिए
एक प्याली ले लेना
पत्ती खत्म हो गई
मैं नहीं लूँगी चाय
सबके लिए बना रही हूँ एक एक प्याली
मेरे लिए नहीं
क्यों 
 पानी रख रही हूँ  सिर्फ पत्ती लानी है
अपने लिए बनानी है  बना ले
मैं अकेले पियूँगी 
 इतने चाव से चीज सैंडविच बना रही हूँ
मेरा मन नहीं है
मुझे चाय के लिए बाहर जाना है
तो तुम घर पर नहीं रहोगी इस वक्त
नहीं  जगमोहन आएगा लेने
यहाँ आएँगे वो
लेने आएगा वो क्यों
वो भी आनेवाले हैं अभी


जुनेजा अंकल
उनका कैसे पता है  आनेवाले हैं
अशोक ने फोन किया था
 कह रहे थे  कुछ बात करनी है
लेकिन मुझे कोई बात नहीं करनी है
फिर भी जब वे आएँगे ही  तो
कह देना  मैं घर पर नहीं हूँ
 पता नहीं  कब लौटूँगी
कहें  इंतजार करते हैं  तो
करने देना इंतजार
यह अच्छा है इनमें



कब तक सोचती हो लौट आओगी
उस पर्स को रख कर दूसरा निकालती  पता नहीं
 बात करने में देर भी हो सकती है
उस पर्स के लिए  यह और भी अच्छा है





 अगर पूछें कहाँ गई हैं  किसके साथ गई हैं
कहना बताया नहीं


या जगमोहन आया था लेने
कितना गंदा पड़ा है
समेट रही हूँ
    बताना ठीक होगा उन्हें
ऐसे ही वे जा कर डैडी से बतलाएँगे खामखाह
तो क्या होगा 
  अंदर रख आ अभी
होगा यही कि
एक आदमी के साथ चाय पीने जा रही हूँ मैं  कहीं चोरी करने तो नहीं
तुम्हें तो पता ही है  डैडी जगमोहन अंकल को
पसंद भी करते हैं तेरे डैडी किसी को
फिर भी थोड़ा जल्दी आ सको तुम  तो
मुझे उससे कुछ जरूरी बात करनी हैं
 उसे कई काम थे शाम को जो उसने मेरी खातिर कैंसिल किए हैं
 बेकार आदमी नहीं है वह कि जब चाहा बुला लिया  जब चाहा कह दिया जाओ अब
मैं जरा जा रहा हूँ बिन्नी
तू भी 



तू कहाँ जा रहा है
यहीं तक जरा
 आ जाऊँगा थोड़ी देर में
तो जुनेजा अंकल के आने पर मैं
आ जाऊँगा तब तक शायद
शायद
नहीं


आ ही जाऊँगा
सुन
  अशोक
कम से कम पत्ती ले कर तो दे जाता
तुमसे एक बात करना चाहती थी
यह सब छोड़ आऊँ अंदर
 वहाँ भी कितना कुछ बिखरा है
 सोचती हूँ  जगमोहन अंकल के आने से पहले
मुझे जरा सी बात करनी हैं
अगली बार आने पर पर मैं यहाँ न मिलूँ शायद
कैसी बात कर रही हो
जगमोहन को आज मैंने इसीलिए फोन किया था
तो अब जो भी हो
 मैं जानती थी एक दिन आना ही है ऐसा
तो तुमने पूरी तरह सोच लिया है कि
बिलकुल सोच लिया है  जा तू अब
और सोच लेती थोडा
कब तक और
साल पर साल



इसका यह हो जाए  उसका वह हो जाए
एक दिन



दूसरा दिन
एक साल


दूसरा साल
अब भी और सोचूँ थोड़ा
कब तक



 क्यों
घर दफ्तर


घर दफ्तर
सोचो


सोचो
चख चख



किट


किट


चख चख


किट किट
 क्या सोचो
कुछ मत सोचो
होने दो जो होता है
हलो  कुकू
अरे 
 पता ही नहीं चला तुम्हारे आने का
मैंने देखा  अपने से ही बात कर रही हो कुछ
 इसीलिए
इंतजार में ही थी मैं
 तुम सीधे आ रहे हो दफ्तर से
सीधा ही समझो
समझो यानी कि नहीं
नाउ आउ



दो मिनट रुका बस  पोल स्टोर में
 एक डिजाइन देना था उनका
 फिर घर जा कर नहाया और सीधे
सीधा कहते हो इसे
तुम नहीं बदलीं बिलकुल
 उसी तरह डाँटती हो आज भी
 पर बात सी है कुकू डियर  कि दफ्तर के कपड़ों में सारी शाम उलझन होती इसीलिए सोचा कि
लेकिन मैंने कहा नहीं था  बिलकुल सीधे आना 
 बिना एक भी मिनट जाया किए
जाया कहाँ किया एक मिनट भी 
 पोल स्टोर में तो
रहने दो अब
 तुम्हारी बहानेबाजी नई चीज नहीं है मेरे लिए
कह लो जो जी चाहे
 बिना वजह लगाम खींचे जाना मेरे लिए भी नई चीज नहीं है
बैठ रहे हो   चलना नहीं है
एक मिनट चल ही रहे हैं बस
 बैठो
जिस तरह फोन किया तुमने अचानक  उससे मुझे कहीं लगा कि
जोग
क्या बात है  कुकू
मैं वहाँ पहुँच गई हूँ जहाँ पहुँचने से डरती रही हूँ जिंदगी भर
 मुझे आज लगता है कि
परेशान नहीं होते इस तरह
मैं सच कह रही हूँ
 आज अगर तुम मुझसे कहो कि
घर पर कोई नहीं है
बिन्नी है अंदर
यहीं है वह 
 उसका तो सुना था कि
हाँ 
 पर आई हुई है कल से
तब का देखा है उसे
 कितने साल ही गए
अब आ रही होगी बाहर
 देखो  तुमसे बहुत बहुत बातें करनी हैं मुझे आज
मैं सुनने के लिए ही तो आया हूँ
 फोन पर तुम्हारी आवाज से ही मुझे लग गया था कि
मैं बहुत



वो थी उस वक्त
वह तो इस वक्त भी हो
तुम कितनी अच्छी तरह समझते हो मुझे


कितनी अच्छी तरह 
 इस वक्त मेरी जो हालत है अंदर से
प्लीज
बोलो
तुम जानते हो  मैं


एक तुम्हीं हो जिस पर मैं
कहती क्यों हो 
 कहने की बात है यह
फिर भी मुँह से निकल जाती है
 देखो ऐसा है कि



नहीं
 बाहर चल कर ही बात करूँगी
एक सुझाव है मेरा
बात यहीं कर लो जो करनी है उसके बाद
ना ना यहाँ नहीं
यहाँ हो ही नहीं सकेगी बात मुझसे
 हाँ  तुम कुछ वैसा समझते हो बाहर चलने में मेरे साथ  तो
कैसी बात करती हो 
तुम जहाँ भी कहो  चलते हैं
 मैं तो इसीलिए कह रहा था कि
मैं जानती हूँ सब
 तुम्हारी बात गलत नहीं समझती मैं कभी
तो बताओ  कहाँ चलोगी
जहाँ ठीक समझो तुम
मैं ठीक समझूँ 
 हमेशा तुम्हीं नहीं तय किया करती थी
गिंजा कैसा रहेगा 




वहाँ वही कोनेवाली टेबल खाली मिल जाए शायद
पूछो नहीं
 यह कहो   गिंजा
या यार्क्स 
 वहाँ इस वक्त ज्यादा लोग नहीं होते
मैंने कहा न
अच्छा  उस छोटे रेस्तराँ में चले जहाँ के कबाब तुम्हें बहुत पसंद हैं
 मैं तब के बाद कभी वहाँ नहीं गई
वहाँ 
 जाता नहीं वैसे मैं वहाँ अब
  पर तुम्हारा वहीं के लिए मन हो तो चल भी सकते हैं
देखो एक बात तो बता ही दूँ तुम्हें चलने से पहले
क्या बात
मैंने


कल एक फैसला कर लिया है मन में
हाँ हाँ
वैसे उन दिनों भी सुनी होगी तुमने ऐसी बात मेरे मुँह से


पर इस बार सचमुच कर लिया है
हूँ
उधर क्यों चले गए
ऐसे ही 



यह किताब देखना चाहता था जरा
तुम्हें शायद विश्वास नहीं आया मेरी बात पर
सुन रहा हूँ मैं
मेरे लिए पहले भी असंभव था यहाँ यह सब सहना
 तुम जानते ही हो
 पर आ कर बिलकुल बिलकुल असंभव हो गया है
तो मतलब है
ठीक सोच रहे हो तुम
मैं तुम्हें बता नहीं सकती कि मुझे हमेशा कितना अफसोस रहा है इस बात का कि मेरी वजह से तुम्हें भी


तुम्हें भी इतनी तकलीफ उठानी पड़ी है जिंदगी में
देखो


सच पूछो  तो मैं अब ज्यादा सोचता ही नहीं इस बारे में
मुझे याद है तुम कहा करते थे   सोचने से कुछ होना हो  तब तो सोचे भी आदमी
हाँ


वही तो
पर यह भी कि कल और आज में फर्क होता है
 होता है न
हाँ


होता है
 बहुत बहुत
इसीलिए कहना चाहती हूँ तुमसे कि
ममा  अंदर जो कपड़े इस्तरी के लिए रखे हैं


  हलो अंकल
हलो  हलो 



अरे वह 
 यह तू ही है क्या
आपको क्या लगता है
इतनी सी थी तू तो 
    कितनी बड़ी नजर आने लगी अब
हाँ


यह चेहरा निकल आया है
उन दिनों फ्राक पहना करती थी
पता नहीं किन दिनों
याद है  कैसे मेरे हाथ पर काटा था इसने एक बार 
 बहुत ही शैतान थी
धरी रह जाती है सारी शैतानी आखिर
बैठिए आप 
 मैं अभी आती हूँ उधर से
भाग कहाँ रही है
आ रही हूँ बस
कितनी गदराई हुई लड़की थी 
 गाल इस तरह फुले फुले थे
सब पिचक जाते हैं गाल वाल
पर मैंने तो सुना था कि


अपनी मर्जी से ही इसने
हाँ  अपनी मर्जी से ही
 अपनी मर्जी का ही तो फल है यह कि
बात लेकिन काफी बड़प्पन से करती है
यह उम्र और इतना बड़प्पन 



 हाँ  तो चलें अब फिर
जैसा कहो
कहाँ गया 
  है यह इसमें


तो कब तक लौट आऊँगी मैं 
 इसलिए पूछ रही हूँ कि उसी तरह कह जाऊँ इससे ताकि
तुम पर है यह
 जैसा भी कह दो
कह देती हूँ शायद देर हो जाए मुझे 
 कोई आनेवाला है  उसे भी बता देगी
कोई और आनेवाला है
जुनेजा
 वही आदमी जिसकी वजह से


तुम जानते ही हो सब 
  बिन्नी
 बिन्नी
 


कहाँ चली गई यह
पता नहीं कहाँ चली गई यह लड़की भी अब
इंतजार कर लो
नहीं  वह आदमी आ गया तो  मुश्किल हो जाएगी 
 मुझे बहुत जरूरी बात करनी है तुमसे
 आज ही
 अभी
नया सिगरेट सुलगता  तो ठीक है
 एट योर डिस्पोजल
हाँ


आओ
लेकिन


घर इस तरह अकेला छोड़ जाओगी
नहीं  अभी आ जाएगा कोई न कोई
तुम्हारे ऊपर है जैसा भी ठीक समझो
मेरे लिए तो


आओ
अरे 
 चले भी गए ये लोग
कैसे पथरा जाता है सिर कभी कभी
जरा ध्यान न दे आदमी


जंगल हो जाता है सब
जब नहीं हो होना होता  तो सब लोग होते हैं सिर पर
 और जब हो होना होता है तो कोई भी नहीं दि दिखता कहीं
किन्नी 
 यह फिर क्या हुआ तुझे 
 बाहर से कब आई तू
कब आई मैं 
 यहाँ पर को  कोई भी क्यों नहीं था 
 तू तुम भी कहाँ थी थोड़ी देर पहले
मैं चाय की पत्ती लाने चली गई थी 



किसने  अशोक ने मारा है तुझे
वह भी क कहाँ था इस वक्त 
 मेरे कान खिंचने के लिए तो पता नहीं क कहाँ से चला आएगा
 पर ज जब सुरेखा की ममी से बात करने की बात की थी  त त्तो
सुरेखा की ममी ने कुछ कहा है तुमसे
ममा कहाँ हैं 
 मुझे उन्हें स साथ ले कर जाना है वहाँ
कहाँ 
 सुरेखा के घर
सुरेखा की ममी बुला रही हैं उन्हें
 कहती हैं  अभी ले ले कर आ
पर किस बात के लिए
अशोक को देख लिया था सबने हम लोगों को डाँटते
 सुरेखा की ममी ने सुरखा को घ घर में ले जा कर पिटा  तो उसने


उसने म मेरा नाम लगा दिया
क्या कहा
कि मैं सिखाती हूँ उसे वे सब ब बातें
तो


सुरेखा कि ममी ने मुझे बुलाया इस तरह डाँटा है जैसे


पहले बताओ  ममा कहाँ हैं 
 मैं उन्हें अभी स साथ ले कर जाऊँगी
 क कहती हैं  मैं उनकी लड़की को बिगाड़ रही हूँ
 और भी बु बुरी बातें हमारे घर को ले कर
ममा बाहर गई हैं
बाहर कहाँ
तुझे सब जगह का पता है कि कहाँ कहाँ जाया जा सकता है बाहर
तु तुम भी मुझी को डाँट रही हो 
 ममा नहीं हैं तो तुम चलो मेरे साथ
मैं नहीं चल सकती
क्यों नहीं चल सकती
नहीं चल सकती कह दिया न
मत चलो  नहीं चल सकती तो
बात मत करो मुझसे
 किन्नी
तुझे बिलकुल तमीज नहीं है क्या
नहीं है मुझे तमीज
ब देख  तू मुझसे ही मार खा बैठेगी आज
मार लो न तुम



इनसे ही म मार खा बैठूँगी आज
तू इस वक्त यह रोना बंद करेगी या नहीं
नहीं करूँगी



रोना बंद करेगी या नहीं
तो ठीक है
 रोती रह बैठ कर
रो रोती रह बैठ कर
यह


यह इधर से कौन आया हो सकता है इस वक्त
मैंने सोचा कि कौन हो सकता है पीछे का दरवाजा खटखटाए
 आपका पता था  आप आनेवाले हैं
 पर आप तो हमेशा आगे के दरवाजे से ही आते हैं  इसलिए
मैं उसी दरवाजे से आता  लेकिन इसे क्या हुआ है 
 इस तरह क्यों बैठी है वहाँ
जुनेजा अंकल आए हैं  इधर आ कर बात तो कर इनसे
अरे 
 यह तो रो रही है
  क्यों 
 क्या हुआ मुनिया को 
 किसने नाराज कर दिया 
  उठो बेटे  इस तरह अच्छा नहीं लगता
 अब आप बड़े हो गए हैं  इसलिए
हाँ


बड़े हो गए हैं
 पता नहीं किस वक्त छोटे हो जाते हैं  किस वक्त बड़े हो जाते हैं 
  हम नहीं लौट कर आएँगे अब


जब तक ममा नहीं आ जातीं
सावित्री बाहर गई है
मैं थोड़ी देर पहले गया था
 बाहर सड़क पर न्यू इंडिया की गाड़ी देखी  तो कुछ देर पीछे को घूमने निकल गया
 तेरे डैडी ने बताया था  जगमोहन आजकल यहीं है   फिर से ट्रांसफर हो कर आ गया है



वह ऐसे ही आया था मिलने  या
ममा को पता होगा
 मैं नहीं जानती
अशोक ने जिक्र नहीं किया मुझसे
 उसे भी पता नहीं होगा शायद
अशोक मिला है आपसे
बस स्टाप पर खड़ा था
 मैंने पूछा  तो बोला कि आप ही के यहाँ जा रहा हूँ डैडी का हालचाल पता करने
 कहने लगा  आप भी चलिए  बाद में साथ ही आएँगे पर मैंने सोचा कि एक बार जब इतनी दूर आ ही गया हूँ  तो सावित्री से मिल कर ही जाऊँ 
 फिर उसे भी जिस हाल में छोड़ आया हूँ  उसकी वजह से
किसकी बात कर रहे हैं



डैडी की
हाँ  महेंद्रनाथ की ही
 एक तो सारी रात सोया नहीं वह
 दूसरे
तबीयत ठीक नहीं उनकी
तबीयत भी ठीक नहीं और वैसे भी


मैं तो समझता हूँ  महेंद्रनाथ खुद जिम्मेदार है अपनी यह हालत करने के लिए
चाय बनाऊँ आपके लिए
किसके लिए बनाई बैठी थी इतनी चाय 
 पी नहीं लगता किसी ने
यह मैंने बनाई थी क्योंकि


क्योंकि सोच रही थी कि
वे लोग चले गए होंगे



सावित्री को पता था न  मैं आनेवाला हूँ
पता था
यह भी बताया नहीं मुझे अशोक ने


पर उसके लहजे से ही मुझे लग गया था कि अच्छा  अच्छा  अच्छा 
 काफी समझदार लड़का है
चीनी कितनी
चीनी बिलकुल नहीं
 मुझे मना है चीनी
 वह शायद इसीलिए मुझे वापस ले चलना चाहता था कि


कि उसे मालूम होगा जगमोहन का
दूध
पुरुष चार हमेशा जितना
कुछ नमकीन लाऊँ अंदर से
बड़ी लड़की   बैठ जाइए
ओ  हाँ
कहाँ कहाँ घूम आए इस बीच
 सुना था कहीं बाहर गए थे
हैं  गया था बाहर
 पर किसी नई जगह नहीं गया
सुषमा का क्या हाल है
ठीक ठाक है अपने घर में
कोई बच्चा अच्चा
अभी नहीं
आप तो बिलकुल चुप बैठे हैं
 कोई बात कीजिए न
क्या बात करूँ
कुछ भी
सोच कर तो बहुत सी बातें आया था
 सावित्री होती तो शायद कुछ बात करता भी पर अब लग रहा है बेकार ही है सब
एक बात पूछूँ   डैडी को फिर से वही दौरा तो नहीं पड़ा  ब्लड प्रेशर का
यह भी पूछने की बात है
आप उन्हें समझाते क्यों नहीं कि
कोई समझा सकता है उसे 
 वह इस औरत को इतना चाहता है अंदर से कि
यह आप कैसे कह सकते हैं
तुझे लगता है यह बात सही नहीं है
कैसे सही हो सकती है
 आप नहीं जानते  हमने इन दोनों के बीच क्या क्या गुजरते देखा है इस घर में
देखा जो कुछ भी हो
इतने साधारण ढंग से उड़ा देने की बात नहीं है  अंकल 
 मैं यहाँ थी  तो मुझे कई बार लगता था कि मैं एक घर में नहीं  चिड़ियाघर के एक पिंजरे में रहती हूँ जहाँ


आप शायद सोच भी नहीं सकते कि क्या क्या होता रहा है यहाँ
 डैडी का चीखते हुए ममा के कपड़े तार तार कर देना


उनके मुँह पर पट्टी बाँध कर उन्हें बंद कमरे में पीटना


खींचते हुए गुसलखाने में कमोड पर ले जा कर


   मैं तो बयान भी नहीं कर सकती कि कितने कितने भयानक दृश्य देखे हैं इस घर में मैंने
 कोई भी बाहर का आदमी उस सबको देखता जानता  तो यही कहता कि क्यों नहीं बहुत पहले ही ये लोग
तूने नई बात नहीं बताई कोई
 महेन्द्रनाथ खुद मुझे बताता रहा है यह सब
बताते रहे हैं 
 फिर भी आप कहते हैं कि
फिर भी कहता हूँ कि वह इसे बहुत प्यार करता है
बकैसे कहते हैं यह आप 
 दो आदमी जो रात दिन एक दूसरे की जान नोंचने में लगे रहते हों
मैं दोनों की नहीं  एक की बात कह रहा हूँ
तो आप सचमुच मानते हैं कि
बिलकुल मानता हूँ  इसीलिए कहता हूँ कि अपनी आज की हलात के लिए जिम्मेदार महेन्द्र नाथ खुद है
 अगर ऐसा न होता  तो आज सुबह से ही रिरिया कर मुझसे न कह रहा होता कि जैसा भी हो मैं इससे बात करके इसे समझाऊँ
 मै इस वक्त यहाँ न आया होता  तो पता है क्या होता
क्या होता
महेन्द्र खुद यहाँ चला आया होता
 बिना परवाह किए कि यहाँ आ कर इस ब्लेड प्रेशर में उसका क्या हाल होता और ऐसा पहली बार न होता  तुझे पता ही है
 मैने कितनी मुश्किल से समझा बुझा कर उसे रोका है  मैं ही जानता हूँ
 मेरे मन में थोड़ा सा भरोसा बाकी था कि शायद अब भी कुछ हो सके


 मेरे बात करने से ही कुछ बात बन सके
 पर आ कर बाहर न्यू इंडिया की गाड़ी देखी  तो मुझे लगा कि नही  कुछ नहीं हो सकता
 कुछ नही हो सकता
 बात करके मै सिर्फ आपको


मेरा खयाल है चलना चाहिए अब
 जाते हुए मुझे उसके लिए दवाई भी ले जानी है



अच्छा
अंकल
कहो
आप जा कर डैडी को यह बात बता देंगे
कौन सी
यही 


जगमोहन अंकल के आने की
क्यों


नही बतानी चाहिए
ऐसा है कि
मैं न भी बताऊँ शायद पर कुछ फर्क नहीं पड़ने का उससे



बैठ तू
हाँ  बेटे
सचमुच कुछ नही हो सकता क्या
एक दिन के लिए हो सकता है शायद
 दो दिन के लिए हो सकता है
 पर हमेशा के लिए


 कुछ भी नहीं
तो उस हालत से क्या यहीं बेहतर नहीं कि
छोड़ दे मेरा हाथ
 छोड़ भी
आ गई हैं वे लौट कर
हाँ
चलती क्यों नहीं तुम मेरे साथ 
 चलो न
तू हटेगी या नहीं
नहीं हटूँगी
 उस वक्त तो घर पर नहीं थी  और अब कहती हो
छोड़ मेरी बाँह
नहीं छोड़ूँगी
नहीं छोड़ेगी 
  बड़ा जोम चढ़ने लगा है तुझे
हाँ  चढ़ने लगा है
 जब जब कोई बात कहता मुझसे  यहाँ किसी को फुरसत नहीं होती चल कर उससे पूछने की
उन्हें साँस तो लेने दे
 वे अभी घर में दाखिल नहीं हुई कि तूने
तुम बात मत करो
 मिट्टी के लोंदे की तरह हिली नहीं जब मैंने
फिर से कह जो कहा है तूने
क्या कहा है मैंने 
 पूछो इनसे जब मैंने आ कर इन्हें बताया था  तो
मिट्टी के लोंदे 



सब के सब मिट्टी के लोंदे
छोड़ दो लड़की को  सावित्री 
 उस पर इस वक्त पागलपन सवार है  इसलिए
आप मत पड़िए बीच में
देखो
आपसे कहा है  आप मत पड़िए बीच में
 मुझे अपने घर में किससे किस तरह बरतना चाहिए  यह मैं औरों से बेहतर जानती हूँ
  छोटी लड़की के एक और चपत जड़ती  इस वक्त चुपचाप चली जा उस कमरे में
 मुँह से एक लफ्ज भी और कहा  तो खैर नहीं तेरी
जा उस कमरे में
 सुना नहीं
नहीं जाएगी
तुझसे समझूँगी अभी थोड़ी देर में
बैठिए  अंकल
नहीं  मैं अभी जाऊँगा
आपको कुछ बात करनी थी मुझसे


बताया था इसने
हाँ


पर इस वक्त तुम ठीक मूड में नहीं हो
मैं बिलकुल ठीक मूड में हूँ
 बताइए आप
अंकल कह रहे थे  डैडी की तबीयत फिर ठीक नहीं है
घर से जा कर तबीयत ठीक कब रहती है उनकी 
 हर बार का यही एक किस्सा नहीं है
तुम थकी हुई हो
 अच्छा होगा जो भी बात करनी हो  बैठ कर आराम से कर लो
मैं बहुत आराम से हूँ  बताइए आप
ज्यादा बात अब नहीं करना चाहता
 सिर्फ एक ही बात कहना चाहता हूँ तुमसे
कहिए
तुम किसी तरह छुटकारा नहीं दे सकती उस आदमी को
छुटकारा 
 मैं 
 उन्हें 
 कितनी उल्टी बात है
उलटी बात नहीं है
 तुमने जिस तरह से बाँध रखा है उसे अपने साथ
उन्हें बाँध रखा है 
 मैंने अपने साथ


 
 सिवा आपके कोई नहीं कह सकता यह बात
क्योंकि और कोई जानता भी तो नहीं उतना जितना मैं जानता हूँ
आप हमेशा यही मानते आए है कि आप बहुत ज्यादा जानते हैं
 नहीं
महेंद्रनाथ के बारे में  हाँ
 और जान कर ही कहता हूँ कि तुमने इस तरह शिकंजे में कस रखा है उसे कि वह अब अपने दो पैरों पर चल सकने लायक भी नहीं रहा
अपने दो पैरों पर 
 अपने दो पैर कभी थे भी उसके पास
कभी बात क्यों करती हो 
 जब तुमने उसे जाना  तब से दस साल पहले से मैं उसे जानता हूँ
इसीलिए शायद जब मैंने जाना  तब तक अपने दो पैर रहे नहीं थे उसके पास
मैं जानता हूँ सावित्री  कि तुम मेरे बारे में क्या क्या सोचती और कहती हो
जरूर जानते होंगे


लेकिन फिर भी कितना कुछ है जो सावित्री कभी किसी के सामने नहीं कहती
जैसे


पर बात तो आप करने आए हैं
नहीं
 पहले तुम बात कर लो  तू बेटे  जरा उधर चली जा थोड़ी देर
सुन लेने दीजिए इसे भी  अगर मुझे बात करनी है तो
ठीक है यहीं रह तू  बिन्नी
पर मैं सोचती हूँ कि
मैं चाहती हूँ तू यहाँ रहे  तो किसी वजह से ही चाहती हूँ
बैठ जाओ तुम भी
कह डालो अब जो भी कहना है तुम्हें
कहने से पहले एक बात पूछनी है आप से
 आदमी किस हालत में सचमुच एक आदमी होता है
पूछो कुछ नहीं
 जो कहना है  कह डालो
यूँ तो जो कोई भी एक आदमी की तरह चलता फिरता  बात करता हैं  वह आदमी ही होता है



 पर असल में आदमी होने के लिए क्या जरूरी नहीं कि उसमें अपना एक माद्दा  अपनी एक शख्सियत हो
महेंद्र को सामने रख कर यह तुम इसलिए कह रही हो कि
इसलिए कह रही हूँ कि जब से मैंने उसे जाना है  मैंने हमेशा हर चीज के लिए किसी न किसी का सहारा ढूँढ़ते पाया है
 खास तौर से आपका
 यह करना चाहिए या नहीं   जुनेजा से राय ले लूँ
 कोई छोटी से छोटी चीज खरीदनी है  तो भी जुनेजा की पसंद से
 कोई बड़े से बड़ा खतरा उठाता है   तो भी जुनेजा की सलाह से
 यहाँ तक कि मुझसे ब्याह करने का फैसला भी कैसे किया उसने 
 जुनेजा के हामी भरने से
मैं दोस्त हूँ उसका
 उसे भरोसा रहा है मुझ पर
और उस भरोसे का नतीजा 



 कि अपने आप पर उसे कभी किसी चीज के लिए भरोसा नहीं रहा
 जिंदगी में हर चीज कि कसौटी   जुनेजा
 जो जुनेजा सोचता है  जो जुनेजा चाहता है  जो जुनेजा करता है  वही उसे भी सोचना है  वही उसे भी चाहना है  वही उसे भी करना है
 क्योंकि जुनेजा तो खुद एक पूरे आदमी का आधा चौथाई भी नहीं हैं
तुम इस नजर से देख सकती हो इस चीज को  पर असलियत इसकी यह है कि
मुझे उस असलियत की बात करने दीजिए जिसे मैं जानती हूँ



एक आदमी है
 घर बसाता है
 क्यों बसाता है 
 एक जरूरत पूरी करने के लिए
 कौन सी जरूरतें 
 अपने अंदर से किसी उसको


एक अधूरापन कह दीजिए उसे


उसको भर सकने की
 इस तरह उसे अपने लिए


अपने में पूरा होना होता है 
 किन्हीं दूसरों के पूरा करते रहने में ही जिंदगी नहीं काटनी होती
 पर आपके महेंद्र के लिए जिंदगी का मतलब रहा है


जैसे सिर्फ दूसरों के खाली खाने भरने की ही चीज है वह
 जो कुछ वे दूसरे उससे चाहते हैं  उम्मीद करतें हैं


या जिस तरह वे सोचते हैं उनकी जिंदगी में उसका इस्तेमाल हो सकता है
इस्तेमाल हो सकता है
नहीं 
 इस काम के लिए और कोई नहीं जा सकता  महेंद्र चला जाएगा
 इस बोझ को और कोई नहीं ढो सकता  महेंद्रनाथ ढो लेगा
 प्रेस खुला  तो भी
 फैक्टरी शुरू हुई  तो भी
 खाली खाने भरने की जगह पर महेंद्रनाथ अपना हिस्सा पहले ही ले चुका है  पहले ही खा चुका है
 और उसका हिस्सा 
  ये ये ये ये ये दूसरे तीसरे चौथे दरजे की घटिया चीजें जिनसे वह सोचता था  उसका घर बन रहा है
महेंद्रनाथ बहुत जल्दबाजी बरतता था इस मामले में  मैं जानता हूँ
 मगर वजह इसकी
वजह इसकी मैं थी यही कहना चाहते हैं न 
 वह मुझे खुश रखने के लिए ह यह लोहा लकड़ी जल्दी से जल्दी घर में भर कर हर बार अपनी बरबादी की नींव खोद लेता था
 पर असल में उसकी बरबादी की नींव क्या चीज खोद रही थी


क्या चीज और कौन आदमी


अपने दिल में तो आप भी जानते होंगे
कहती रहो तुम
 मैं बुरा नहीं मान रहा
 आखिर तुम महेंद्र की पत्नी हो और
मत कहिए मुझे महेंद्र की पत्नी
 महेंद्र भी एक आदमी है  जिसके अपना घर बार है  पत्नी है  यह बात महेंद्र को अपना कहनेवालों को शुरू से ही रास नहीं आई
 महेंद्र ने ब्याह क्या किया  आप लोगों की नजर में आपका ही कुछ आपसे छीन लिया
 महेंद्र अब पहले की तरह हँसता नहीं
 महेंद्र अब दोस्तों में बैठ कर पहले की तरह खिलता नहीं 
 महेंद्र अब पहलेवाला महेंद्र रह ही नहीं गया 
 और महेंद्र ने जी जान से कोशिश की  वह वही बना रहे किसी तरह
 कोई यह न कह सके जिससे कि वह पहलेवाला महेंद्र रह ही नहीं गया
 और इसके लिए महेंद्र घर के अंदर रात दिन छटपटाता है
 दीवारों से सिर पटकता है
 बच्चों को पीटता है
 बीवी के घुटने तोड़ता है
 दोस्तों को अपना फुरसत का वक्त काटने के लिए उसकी जरूरी है
 महेंद्र के बगैर कोई पार्टी जमती नहीं 
 महेंद्र के बगैर किसी पिकनिक का मजा नहीं आता था 
 दोस्तों के लिए जो फुरसत काटने का वसीला है  वही महेंद्र के लिए उसका मुख्य काम है जिंदगी में
 और उसका ही नहीं  उसके घर के लोगों का भी वही मुख्य काम होना चाहिए
 तुम फलाँ जगह चलने से इन्कार कैसे कर सकती हो 
 फलाँ से तुम ठीक तरह से बात क्यों नहीं करतीं 
 तुम अपने को पढ़ी लिखी कहती हो 



तुम्हें तो लोगों के बीच उठने बैठने की तमीज नहीं
 एक औरत को इस तरह चलना चाहिए  इस तरह बात करनी चाहिए  इस तरह मुस्कराना चाहिए
 क्यों तुम लोगों के बीच हमेशा मेरी पोजीशन खराब करती हो
 और वही महेन्द्र जो दोस्तों के बीच दब्बू सा बना हलके हलके मुस्कराता है  घर आ कर एक दारिंदा बन जाता है
 पता नहीं  कब किसे नोच लेगा  कब किसे फाड़ खाएगा 
 आज वह ताव में अपनी कमीज को आग लगा लेता है
 कल वह सावित्री की छाती पर बैठ कर उसका सिर जमीन से रगड़ने लगता है
 बोल  बोल  बोल  चलेगी उस तरह कि नहीं जैसे मैं चाहता हूँ 
 मानेगी वह सब कि नहीं जो मैं कहता हूँ 
 पर सावित्री फिर भी नही चलती
 वह सब नहीं मानती
 वह नफरत करती है इस सबसे   इस आदमी के ऐसा होने से
 वह एक पूरा आदमी चाहती है अपने लिए एक


पूरा


आदमी
 गला फाड़ कर वह यह बात कहती है
 कभी इस आदमी को ही यह आदमी बना सकने की कोशिश करती है
 कभी तड़प कर अपने को इससे अलग कर लेना चाहती है
 पर अगर उसकी कोशिशों से थोड़ा फर्क पड़ने लगता है इस आदमी में  तो दोस्तों में इनका गम मनाया जाने लगता है
 सावित्री महेन्द्र की नाक में नकेल डाल कर उसे अपने ढंग से चला रही है
 सावित्री बेचारे महेन्द्र की रीढ़ तोड़ कर उसे किसी लायक नहीं रहने दे रही है 
 जैसे कि आदमी न हो कर बिना हाड़ मांस का टुकड़ा हो वह एक   बेचारा महेन्द्र
बिना हड़ मांस का पुतला  या जो भी कह लो तुम उसे   पर मेरी नजर में वह हर आदमी जैसे एक आदमी है सिर्फ इतनी ही कमी है उसमें
यह आप मुझे बता रहे हैं 
 जिसने बाईस साल साथ जी कर जाना है उस आदमी को
जिया जरूर है तुमने उसके साथ


जाना भी है उसे कुछ हद तक


लेकिन
ओफ्फ़ोह
 ओफ्फ़ोह
 ओफ्फ़ोह
जो जो बातें तुमने कही हैं अभी  वे गलत नहीं हैं अपने में
 लेकिन बाईस साल जी कर जानी हुई बातें वे नहीं हैं
 आज से बाईस साल पहले भी एक बार लगभग ऐसी ही बातें मैं तम्हारे मुँह से सुन चुका हूँ   तुम्हें याद हैं
आप आज ही की बात नहीं कर सकते 
 बाईस साल पहले पता नहीं किस जिंदगी की बात हैं वह
मेरे घर हुई थी वह बात
 तुम बात करने के लिए खास आई थीं वहाँ  और मेरे कंधे पर सिर रखे देर तक रोती रही थीं
 तब तुमने कहा था कि
देखिए  उन दिनों की बात अगर छेड़ना ही चाहते हैं आप  तो मैं चाहूँगी कि यह लड़की
क्या हर्ज है अगर यह यहीं रहे तो 
 जब आधी बात उसके सामने हुई है  तो बाक़ी आधी भी इसके सामने ही हो जानी चाहिए
लेकिन अंकल
तुम समझती हो कि इसके सामने मुझे नहीं करनी चाहिए यह बात
मैं अपनी खयाल से नहीं कह रही थी



ठीक है
 आप कीजिए बात
उस दिन पहली बार मैंने तुम्हें उस तरह ढुलते देखा था
 तब तुमने कहा था कि
मैं बिलकुल बच्ची थी तब तक  अभी और
बच्ची थीं या जो भी थीं  पर बात बिलकुल इसी तरह करती थीं जैसे आज करती हो
 उस दिन भी बिलकुल इसी तरह तुमने महेन्द्र को मेरे सामने उधेड़ा था
 कहा था कि वह बहुत लिजलिजा और चिपचिपा सा आदमी है
 पर उसे वैसा बनानेवालों में नाम तब दूसरों के थे
 एक नाम था उसकी माँ का और दूसरा उसके पिता का
ठीक है
 उन लोगों की भी कुछ कम देन नहीं रही उसे ऐसा बनाने में
पर जुनेजा का नाम तब नहीं था ऐसा लोगों में
 क्यों नहीं था  कह दूँ न यह भी
देखिए
बहुत पुरानी बात है
 कह देने में कोई हर्ज नहीं है
 मेरा नाम इसलिए नहीं था कि
मैं इज्जत करती थी आपकी


बस  इतनी सी बात थी
तुम इज्जत कह सकती हो उसे


पर वह इज्जत किसलिए करती थीं 
 इसलिए नहीं कि एक आदमी के तौर पर मैं महेन्द्र से कुछ बेहतर था तुम्हारी नजर में  बल्कि सिर्फ इसलिए कि
कि आपके पास बहुत पैसा था
 और आपका दबदबा था इन लोगों के बीच
नहीं
 सिर्फ इसलिए कि मैं जैसा भी था जो भी था महेन्द्र नहीं था
तो आप कहना चाहते हैं कि
उतावली क्यों होती हो 
 मुझे बात कह लेने दो
 मुझसे उस वक्त तुम क्या चाहती थीं  मैं ठीक ठीक नहीं जानता
 लेकिन तुम्हारी बात से इतना जरूर जाहिर था कि महेन्द्र को तुम तब भी वह आदमी नहीं समझती थीं जिसके साथ तुम जिंदगी काट सकतीं
हालाँकि उसके बाद भी आज तक उसके साथ जिंदगी काटती आ रही हूँ
पर हर दूसरे चौथे साल अपने को उससे झटक लेने की कोशिश करती हुई
 इधर उधर नजर दौड़ाती हुई कब कोई जरिया मिल जाए जिससे तुम अपने को उससे अलग कर सको
 पहले कुछ दिन जुनेजा एक आदमी था तुम्हारे सामने
 तुमने कहा है तब तुम उसकी इज्जत करती थीं
 पर आज उसके बारे में जो सोचती हो  वह भी अभी बता चुकी हो
 जुनेजा के बाद जिससे कुछ दिन चकाचौंध रहीं तुम  वह था शिवजीत
 एक बड़ी डिग्री  बड़े बड़े शब्द और पूरी दुनिया घूमने का अनुभव
 पर असल चीज वही कि वह जो भी था और ही कुछ था महेंद्र नहीं था
 पर जल्द ही तुमने पहचानना शुरू किया कि वह निहायत दोगला किस्म का आदमी है
 हमेशा दो तरह की बात करता है
 उसके बाद सामने आया जगमोहन
 ऊँचे संबंध  जबान की मिठास  टिपटॉप रहने की आदत और खर्च की दरिया दिली
 पर तीर की असली नोक फिर भी उसी जगह पर कि उसमें जो कुछ भी था  जगमोहन का सा नहीं था
 पर शिकायत तुम्हें उससे भी होने लगी थी कि वह सब लोगों पर एक सा पैसा क्यों उड़ता है 
 दूसरे की सख्त से सख्त बात को एक खामोश मुस्कराहट के साथ क्यों पी जाता है 
 अच्छा हुआ  वह ट्रांसफर हो कर चला गया यहाँ से  वरना
यह खामखाह का तानाबाना क्यों बुन रहे हैं 
 जो असल बात कहना चाहते हैं  वही क्यों नहीं कहते
असल बात इतनी ही कि महेंद्र की जगह इनमें से कोई भी आदमी होता तुम्हारी जिंदगी में  तो साल दो साल बाद तुम यही महसूस करतीं कि तुमने गलत आदमी से शादी कर ली है
 उसकी जिंदगी में भी ऐसे ही कोई महेंद्र  कोई जुनेजा  कोई शिवजीत या मनमोहन होता जिसकी वजह से तुम यही सब सोचती  यही सब महसूस करती
 क्यों की तुम्हारे लिए जीने का मतलब रहा है कितना कुछ एक साथ हो कर  कितना कुछ एक साथ पा कर और कितना कुछ एक साथ ओढ़ कर जीना
 वह उतना कुछ कभी तुम्हें किसी एक जगह न मिल पाता
 इसलिए जिस किसी के साथ भी जिंदगी शुरू करती  तुम हमेशा इतनी ही खाली  इतनी ही बेचैन बनी रहती
 वह आदमी भी इसी तरह तुम्हें अपने आसपास सिर पटकता और कपड़े फाड़ता नजर आता और तुम
स्त्री    हहहहहहहह हःह  हहहहह हःहहः हःह हःह
तुम हँस रही हो
हाँ


पता नहीं


हँस ही रही हूँ शायद
 आप कहते रहिए
आज महेंद्र एक कुढ़नेवाला आदमी है
 पर एक वक्त था जब वह सचमुच हँसता था
 अंदर से हँसता था पर यह तभी था जब कोई साबित करनेवाला नहीं था कि कैसे हर लिहाज से वह हीन और छोटा है   इससे  उससे  मुझसे  तुमसे  सभी से
 जब कोई उससे यह कहनेवाला नहीं था कि जो जो वह नहीं है  वही वही उसे होना चाहिए और जो वह है
एक उसी उस को देखा है आपने इस बीच   या उसके आस पास भी किसी के साथ कुछ गुजरते देखा है
वह भी देखा है
 देखा है कि जिस मुट्ठी में तुम कितना कुछ एक साथ भर लेना चाहती थीं  उसमें जो था वह भी धीरे धीरे बाहर फिसलता गया है कि तुम्हारे मन में लगातार एक डर समाता गया जिसके मारे कभी तुम घर का दामन थामती रही हो  कभी बाहर का और कि वह डर एक दहशत में बदल गया
 जिस दिन तुम्हें एक बहुत बड़ा झटका खाना पड़ा


अपनी आखिरी कोशिश में
किस आखिरी कोशिश में
मनोज का बड़ा नाम था
 उस नाम की डोर पकड़ कर ही कहीं पहुँच सकने की आखिरी कोशिश में
 पर तुम एकदम बौरा गईं जब तुमने पाया कि वह उतने नामवाला आदमी तुम्हारी लड़की को साथ ले कर रातों रात इस घर से
यह आप क्या कह रहे हैं  अंकल
मजबूर हो कर कहना पड़ रहा है  बिन्नी 
 तू शायद मनोज को अब भी उतना नहीं जानती जितना
ओह
जितना यह जानती है
 इसीलिए आज यह उसे बरदाश्त भी नहीं कर सकती
   ठीक नहीं है यह 
 बिन्नी के मनोज के साथ चले जाने के बाद तुमने एक अंधाधुंध कोशिश शुरू की   कभी महेन्द्र को ही और झकझोरने की  कभी अशोक को ही चाबुक लगाने की  और कभी उन दोनों से धीरज खो कर कोई और ही रास्ता  कोई और ही चारा ढूँढ़ सकने की
 ऐसे में पता चला जगमोहन यहाँ लौट आया है
 आगे के रास्ते बंद पा कर तुमने फिर पीछे की तरफ देखना चाहा
 आज अभी बाहर गई थीं उसके साथ
 क्या बात हुई
आप समझते हैं आपको मुझसे जो कुछ भी जानने का जो कुछ भी पूछने का हक हासिल है
न सही 
 पर मैं बिना पूछे ही बता सकता हूँ कि क्या बात हुई होगी
 तुमने कहा  तुम बहुत बहुत दुखी हो आज
 उसने कहा  उसे बहुत बहुत हमदर्दी है तुमसे
 तुमने कहा  तुम जैसे भी हो अब इस घर से छुटकारा पा लेना चाहती हो
 उसने कहा  कितना अच्छा होता अगर इस नतीजे पर तुम कुछ साल पहले पहुँच सकी होतीं
 तुमने कहा  जो तब नहीं हुआ  वह अब तो हो ही सकता है
 उसने कहा  वह चाहता है हो सकता  पर आज इसमें बहुत सी उलझनें सामने हैं   बच्चों की जिदंगी को ले कर  इसको उसको ले कर
 फिर भी कि इस नौकरी में उनका मन नहीं लग रहा  पता नहीं कब छोड़ दे  इसीलिए अपने को ले कर भी उसका कुछ तय नहीं है इस समय
 तुम गुमशुम हो कर सुनती रहीं और रूमाल से आँखें पोंछती रहीं
 आखिर उसने कहा कि तुम्हें देर हो रही है  अब लौट चलना चाहिए
 तुम चुपचाप उठ कर उसके साथ गाड़ी में आ बैठीं
 रास्ते में उसके मुँह से यह भी निकला शायद कि तुम्हें अगर रुपए पैसे की जरूरत है इस वक्त तो वह
बस बस बस बस बस बस 
 जितना सुनना चाहिए था  उससे बहुत ज्यादा सुन लिया है आपसे मैंने
 बेहतर यही है कि अब आप यहाँ से चले जाएँ क्योंकि
मैं जगमोहन के साथ हुई तुम्हारी बातचीत का सही अंदाज लगा सकता हूँ  क्योंकि उसकी जगह मैं होता  तो मैं भी तुमसे यही सब कहा होता
 वह कल परसों फिर फोन करने को कह कर घर के बाहर उतार गया
 तुम मन में एक घुटन लिए घर में दाखिल हुई और आते ही तुमने बच्ची को पीट दिया
 जाते हुए वह सामने थी एक पूरी जिंदगी   पर लौटने तक का कुल हासिल



 उलझे हाथों का गिजगिजा पसीना और
मैंने आपसे कहा है न  बस 
 सब के सब


सब के सब
 एक से
 बिलकुल एक से हैं आप लोग 
 अलग अलग मुखोटे  पर चेहरा
 चेहरा सबका एक ही
फिर भी तुम्हें लगता रहा है कि तुम चुनाव कर सकती हो
 लेकिन दाँए से हट कर बाँए  सामने से हट कर पीछे  इस कोने से हट कर उस कोने में


 क्या सचमुच कहीं कोई चुनाव नजर आया है तुम्हें 
 बोलो  आया है नजर कहीं
अंदर से  दरवाजा खोलो
 दरवाजा खोलो
क्या करना है  ममा 
 खोलना है दरवाजा
रहने दे अभी
लेकिन इस तरह बंद रखोगी  तो
मैंने पहले भी कहा था  मेरा घर है
 मैं बेहतर जानती हूँ
खोलो 
  मत खोलो
अब खुलवा लेना मुझसे भी
तुम्हारा घर है
 तुम बेहतर जानती हो कम से कम मान कर यही चलती हो
 इसीलिए बहुत कुछ चाहते हुए मुझे अब कुछ भी संभव नजर नहीं आता
 और इसीलिए फिर एक बार पूछना चाहता हूँ  तुमसे


क्या सचमुच किसी तरह उस आदमी को तुम छुटकारा नहीं दे सकतीं
आप बार बार किसलिए कह रहे हैं यह बात
इसलिए कि आज वह अपने को बिलकुल बेसहारा समझता है
 उसके मन में यह विश्वास बिठा दिया है तुमने कि सब कुछ होने पर भी उसके जिए जिदंगी में तुम्हारे सिवा कोई चारा  कोई उपाय नहीं है
 और ऐसा क्या इसीलिए नही किया तुमने कि जिदंगी में और कुछ हासिल न हो  तो कम से कम यह नामुराद मोहरा तो हाथ में बना ही रहे
क्यों क्यों क्यों आप और और बात करते जाना चाहते हैं 
 अभी आप जाइए और कोशिश करके उसे हमेशा के लिए अपने पास रख रखिए
 इस घर में आना और रहना सचमुच हित में नहीं है उसके
 और मुझे भी


मुझे भी अपने पास उस मोहरे की बिलकुल बिलकुल जरूरत नहीं है जो न खुद चलता है  न किसी और को चलने देता है
तो ठीक है वह नहीं आएगा
 वह कमजोर है  मगर इतना कमजोर नहीं है
 तुमसे जुड़ा हुआ है  मगर इतना जुड़ा हुआ नहीं है
 उतना बेसहारा भी नहीं है जितना वह अपने को समझता है
 वह ठीक से देख सके  तो एक पूरी दुनिया है उसके आसपास
 मैं कोशिश करूँगा कि वह आँख खोल कर देख सके
जरूर जरूर
 इस तरह उसका तो उपकार करेगें ही आप  मेरा भी इससे बड़ा उपकार जिदंगी में नहीं कर सकेंगे
तो अब चल रहा हूँ मैं
 तुमसे जितनी बात कर सकता था  कर चुका हूँ
 और बात उसी से जा कर करूँगा
 मुझे पता है कि कितना मुश्किल होगा यह


फिर भी यह बात मैं उसके दिमाग में बिठा कर रहूँगा इस बार कि
क्या बात है  अशोक 
 तू चला क्यों आया वहाँ से
उठ बिन्नी 
 अंदर से छड़ी निकाल दे जरा
छड़ी 
 वह किसलिए चाहिए तुझे
डैडी को स्कूटर रिक्शा से उतार लाना है उनकी तबीयत काफी खराब है
डैडी लौट आए हैं
तो


आ ही गया है वह आखिर
हाँ


 आ ही गए हैं
जल्दी से निकाल दे छड़ी  क्योंकि
अंदर से दरवाजे की तरफ बढ़ती   अभी दे रही हूँ
किन्नी 
 दरवाजा खोल जल्दी से
नहीं खुलेगा दरवाजा
तेरी शामत तो नहीं आई है 
 कह रही हूँ
 खोल जल्दी से
आने दो शामत
 दरवाजा नहीं खुलेगा
बाहर से दरवाजे की तरफ बढ़ता  यह कौन फिसला है ड्योढ़ी में
डैडी ही होंगे
 उतर कर चले आए होंगे ऐसे ही
  आराम से डैडी  आराम से
सँभल कर महेन्द्रनाथ  सँभल कर
लड़का    देख कर डैडी  देख कर
